{"date":"2013-07-23T07:07:43Z","pdf:PDFVersion":"1.6","xmp:CreatorTool":"Adobe InDesign CS6 (Windows)","access_permission:modify_annotations":"true","access_permission:can_print_degraded":"true","dcterms:created":"2013-07-23T06:57:55Z","Last-Modified":"2013-07-23T07:07:43Z","dcterms:modified":"2013-07-23T07:07:43Z","dc:format":"application/pdf; version=1.6","xmpMM:DocumentID":"xmp.id:F9897AAB64F3E2119BD7CDB4747A3B14","Last-Save-Date":"2013-07-23T07:07:43Z","pdf:docinfo:creator_tool":"Adobe InDesign CS6 (Windows)","access_permission:fill_in_form":"true","pdf:docinfo:modified":"2013-07-23T07:07:43Z","meta:save-date":"2013-07-23T07:07:43Z","pdf:encrypted":"false","modified":"2013-07-23T07:07:43Z","Content-Length":"2211272","Content-Type":"application/pdf","X-Parsed-By":"org.apache.tika.parser.DefaultParser","trapped":"False","meta:creation-date":"2013-07-23T06:57:55Z","created":"Tue Jul 23 08:57:55 CEST 2013","naziv":"C:\\Users\\Dimitrije\\Desktop\\Interfejs\\pdf\\VodicZaDijagnostikovanjeiLecenjeDiabetesMellitusa.pdf","access_permission:extract_for_accessibility":"true","access_permission:assemble_document":"true","xmpTPg:NPages":"72","Creation-Date":"2013-07-23T06:57:55Z","resourceName":"VodicZaDijagnostikovanjeiLecenjeDiabetesMellitusa.pdf","access_permission:extract_content":"true","xmpMM:DerivedFrom:DocumentID":"xmp.did:CDA03EAAAFC6E21182F5F4552B70DA68","sadrzaj":"\nНационални водич \nдобре клиничке праксе\n\nDiabetes \nmellitus\n\nКлинички водич 10/12\nБеоград, 2013.\n\nИзрадила Републичка стручна \nкомисија за израду и \nимплементацију водича \nдобре клиничке праксе\n\n\n\nРепубличка стручна комисија за израду и имплементацију водича добре клиничке праксе\n\nМинистарство здравља Републике Србије\n\nНАЦИОНАЛНИ ВОДИЧ\n ДОБРЕ КЛИНИЧКЕ ПРАКСЕ\n\nЗА ДИЈАГНОСТИКОВАЊЕ И ЛЕЧЕЊЕ\nDIABETES MELLITUS-A\n\n \n\n \n \n\nДруго измењено и допуњено издање,\nновембар 2012.\n\nПројекат израде националних водича добре клиничке праксе  \nфинансирао je Пројекат Министарства здравља Републике Србије  \n\n„Пружање унапређених услуга на локалном нивоу – DILS”\n\n\n\nНационални водич добре клиничке праксе за дијагностиковање и \nлечење diabetes mellitus-a\n\nРепубличка стручна комисија за израду и имплементацију водича \nдобре клиничке праксе\nМинистарство здравља Републике Србије\n\nАгенција за акредитацију здравствених установа Србије\n\nИздавач: Агенција за акредитацију здравствених установа Србије\n\nУредник: Проф. др Горан Милашиновић, председник Републичке \nстручне комисије за израду и имплементацију водича добре клиничке \nпраксе\n\nЛектор: Марија Радовић\nТехничка припрема и штампа: Агенција Формат Београд\nТираж: 1.000 комада\n\nISBN  978-86-6235-013-8\n\nCIP - Каталогизација у публикацији\nНародна библиотека Србије, Београд\n\n616.379-008.64(083.1)\n\n   НАЦИОНАЛНИ водич добре клиничке праксе за \nдијагностиковање и лечење Diabetes        \nmellitus-a / [израдила] Републичка стручна  \nкомисија за израду и имплементацију водича   \nдобре клиничке праксе, Министарство здравља \nРепублике Србије ; [уредник Горан            \nМилашиновић]. - 2. измењено и допуњено     \nизд. - Београд : Агенција за акредитацију   \nздравствених установа, 2013 (Београд :       \nАгенција Формат). - 70 стр. : табеле ; 30    \ncm. - (Клинички водич ; #10, #2013)\n\nТираж 1.000. - Уводна реч уредника: стр. 3. -\nБиблиографија: стр. 68-69.\n\nISBN 978-86-6235-013-8\n1. Србија. Министарство здравља. Републичка\nстручна комисија за израду и имплементацију  \nводича добре клиничке праксе\na) Дијабетес мелитус - Упутства\nCOBISS.SR-ID 199809036\n\n\n\nУВОДНА РЕЧ УРЕДНИКА:\n\nНАЦИОНАЛНИ ВОДИЧИ ДОБРЕ КЛИНИЧКЕ ПРАКСЕ дело су Радних група и рецензената, саста-\nвљених од еминентних домаћих стручњака, а именованих од стране Републичке стручне комисије за \nизраду и имплементацију водича добре клиничке праксе, којој је стручну, техничку и организациону \nподршку у раду пружала Агенција за акредитацију здравствених установа Србије.\n\nОвакви типови националних водича добре клиничке праксе већ постоје у многим другим земљама \n(нпр. NICE у Енглеској), а циљ им је рационална примена и додатна анализа резултата великих, мул-\nтицентричних научних студија – које су основ глобалних препорука за добру клиничку праксу – како \nби се, иначе, веома велики издаци за савремену медицину довели до нивоа корисног и исплативог. \n\nПриликом избора приоритетних тема у првој години рада, Комисија се руководила истраживањем \n„Оптерећење болестима у Србији“ из 2000. године,  које је користило методу „Глобална оптереће-\nност болестима“ (Murray & Lopez, 1996). Међутим, већ на првом састанку, Комисија је заузела став \nда се рад на водичима настави и континуирано одвија у наредним годинама како би се обухватила \nсва поља медицине и здравствене заштите.\n\nОсновни задатак који су имале Радне групе био је да током израде водича уједине сопствену струч-\nност, податке добијене претрагом литературе и познавање домаћих посебности здравствене заштите \nкако би обезбедили да се у водичима нађу врхунски домети светске медицине који су, истовремено, \nпримењиви на нашу тренутну социо-економску стварност и здравствени систем.\n\nПриликом рада, Радне групе имале су на располагању „Упутства за израду, развој и имплементацију \nводича добре клиничке праксе“, да би се постигла истоветност у форми, као и обавезујућу препору-\nку од стране Републичке комисије да појединачни водич обухвати не само све видове дијагностике \nи лечења, него и све нивое здравствене заштите, од примарне до терцијарне, како би нашао свеобух-\nватну примену од стране свих актера и фактора, укључених у систем домаћег здравства. Ради што \nбољег и ефикаснијег приступа тексту појединачног водича, Републичка комисија донела је одлу ку да \nсе најпотпунија и најшира верзија водича, која укључује све референце које је Радна група користи-\nла приликом рада, постави на интернет-странице Агенције за акредитацију здравствених установа \nСрбије и Министарства здравља. Национални водичи добре клиничке праксе нису обавезујући ни \nза једног лекара у Србији, aли морална обавеза сваког јесте да у процесу дијагностике и лечења \nпримењује сва расположива достигнућа и знања савремене медицине, а она се од средине XX века \nзаснивају готово искључиво на чињеницама и доказима, добијеним из великих научних студија, што \nје, управо, главна теоријска основица за израду ових националних водича. Због тога, Републичка \nкомисија мисли да ће уважавање и пуна примена националних водича добре клиничке праксе водити \nуједначеном и усаглашеном приступу оболелој особи од стране свих актера у ланцу нашег здрав-\nственог система, чиме ће се обезбедити боља домаћа медицина и ефикасније лечење, те предлаже \nсвима у здравству на које се појединачни водич односи да га уврсте у обавезну медицинску литера-\nтуру, а његову примену сврстају у будући морални кодекс. \n\nОнима који буду поступили другачије, преостаје да одговарају сопственој савести.    \n  \n\nБеоград, 7. септембар 2012.\n\n                           \n                                       Проф. др Горан Милашиновић\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\nРАДНА ГРУПА ЗА ИЗРАДУ ВОДИЧА\n\nРуководилац: \nПроф. др Небојша М. Лалић\nКлиника за ендокринологију, дијабетес и болести метаболизма \nКлинички центар Србије, Београд\n\nСекретар: \nПроф. др Мирослава Замаклар \nКлиника за ендокринологију, дијабетес и болести метаболизма \nКлинички центар Србије, Београд\n\nЧланови радне групе:\nПроф. др Георгина Пудар\nКлиника за ендокринологију, Клиничко-болнички центар Звездара, Београд\n\nПроф. др Радивој Коцић\nКлиника за ендокринологију, дијабетес и болести метаболизма, Клинички центар Ниш\n\nПроф. др Слободан Антић\nКлиника за ендокринологију, дијабетес и болести метаболизма, Клинички центар Ниш\n\nПроф. др Милица Пешић\nКлиника за ендокринологију, дијабетес и болести метаболизма, Клинички центар Ниш\n\nПроф. др Едита Стокић\nКлиника за ендокринологију, Клинички центар Нови Сад\n\nПроф. др Драган Тешић\nКлиника за ендокринологију, Клинички центар Нови Сад\n\nПроф. др Драган Здравковић\nИнститут за заштиту мајке и детета, Београд\n\nПроф. др Силвија Сајић\nУниверзитетска дечјa клиника, Београд\n\nПроф. др Нада Костић\nКлиничко-болнички центар „Др Драгиша Мишовић“, Београд\n\nПроф. др Александар Ђукић\nОдељење за ендокринологију, Клиника за интерну медицину, Клинички центар Крагујевац\n\nДоц. др Александра Јотић\nКлиника за ендокринологију, дијабетес и болести метаболизма\nКлинички центар Србије, Београд\n\nДоц. др Катарина Лалић\nКлиника за ендокринологију, дијабетес и болести метаболизма\nКлинички центар Србије, Београд\n\nПрим. др Драган Миљуш\nИнститут за јавно здравље Србије „Др Милан Јовановић Батут “, Београд\n\nМр пх Весна Неговановић\nЦентрална апотека, Клинички центар Србије, Београд\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n5\n\nПрим. др Бранка Ђурић-Пејовић\nДом здравља Савски венац, Београд\n\nРецензенти:\nПроф.др Сандра Шипетић-Грујичић\nИнститут за епидемиологију, Медицински факултет, Београд\n\nПроф.др Весна Бјеговић-Микановић\nИнститут за социјалну медицину, Медицински факултет Универзитета у Београду, члан Републичке \nстручне Комисије за израду и имплементацију водича добре клиничке праксе\n\nПроф. др Светозар Дамјановић\nКлиника за ендокринологију, дијабетес и болести метаболизма Клиничког центра Србије                      \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n6\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n7\n\nСадржај:\n\nI DIABETES MELLITUS – ЕПИДЕМИОЛОШКИ ПОДАЦИ  ..................................................... 11\n\n1. ДИЈАГНОЗА И КЛАСИФИКАЦИЈА ДИЈАБЕТЕСА  .............................................................. 11 \n1.1. Дијагноза  ................................................................................................................................... 11\n1.2. Скрининг дијабетеса  ................................................................................................................ 12\n1.3. Класификација дијабетеса  ....................................................................................................... 13\n\n2. ТЕРАПИЈА ДИЈАБЕТЕСА  ............................................................................................................ 14 \n2.1. Циљне вредности параметара гликорегулације  ..................................................................... 14 \n2.2. Терапијски поступци  ................................................................................................................ 15 \n\n2.2.1. Немедикаментна терапија  .............................................................................................. 15\n2.2.2. Медикаментна терапија  .................................................................................................. 16\n\n2.2.2.1. Медикаментна терапија у типу 2 дијабетеса  ................................................... 19\n2.3.  Приступ пацијенту  .................................................................................................................. 22\n\n2.3.1. Самоконтрола гликорегулације  ..................................................................................... 22\n2.3.2. Прилагођавања начина живота  ...................................................................................... 23\n2.3.3. Принципи организације дијабетолошке заштите  \n          у вези са праћењем ефеката терапије у дијабетесу ...................................................... 24\n\n3.   АКУТНЕ КОМПЛИКАЦИЈЕ ДИЈАБЕТЕСА – ДИЈАГНОСТИКА И ТЕРАПИЈА  ......... 28\n3.1. Дијабетесна кетоацидоза (ДКА)  ............................................................................................. 28\n\n3.1.1. Дијабетесна кетоацидоза код деце и младих особа  ..................................................... 30\n3.2. Лактатна ацидоза  ...................................................................................................................... 32\n3.3. Дијабетесно некетогено хиперосмолално стање  ................................................................... 32\n3.4. Хипогликемија у дијабетесу  .................................................................................................... 33\n\n3.4.1. Хипогликемија код деце и младих особа  ...................................................................... 34\n\n4.  ХРОНИЧНЕ КОМПЛИКАЦИЈЕ ДИЈАБЕТЕСА –  \nСПЕЦИФИЧНОСТИ ДИЈАГНОСТИКЕ И ТЕРАПИЈЕ  ......................................................... 35\n\n4.1. Дијабетесна обољења ока  ........................................................................................................ 35\n4.1.1.  Дијабетесна ретинопатија  .............................................................................................. 35 \n4.1.2.  Ласерфотокоагулација  .................................................................................................... 36\n4.1.3. Витректомија  ................................................................................................................... 36\n4.1.4.  Екстракција катаракте код пацијената са дијабетесом  ................................................ 36\n\n4.2. Дијабетесна обољења бубрега и уринарног тракта\n4.2.1. Дијабетесна нефропатија  ............................................................................................... 37\n4.2.2. Друга обољења  ................................................................................................................ 39\n\n4.3. Кардиоваскуларна обољења у дијабетесу  .............................................................................. 40 \n4.3.1. Кардиоваскуларни ризик у дијабетесу: детекција и превенција .................................. 40\n\n4.3.1.1. Хипертензија  ....................................................................................................... 40\n4.3.1.2. Дислипидемија  ................................................................................................... 40\n4.3.1.3. Пушење  ............................................................................................................... 43\n4.3.1.4. Антитромбоцитна терапија  ............................................................................... 43\n\n4.3.2.  Исхемијска болест срца (ИБС)  ...................................................................................... 44\n4.3.3.  Цереброваскуларна болест  ............................................................................................  45\n4.3.4.  Периферна васкуларна болест (ПВБ)  ............................................................................ 46\n4.3.5. Дијабетесно стопало  ....................................................................................................... 46\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n8\n\n4.4. Дијабетесне  неуропатије  ......................................................................................................... 48\n4.4.1.  Полинеуропатија  ............................................................................................................. 48\n4.4.2.  Аутономна неуропатија  .................................................................................................. 49\n\n4.5. Друга хронична обољења повезана са дијабетесом\n4.5.1.  Инфекције  ........................................................................................................................ 50\n\n5. DIJABETES MELITUS КОД ДЕЦЕ И МЛАДИХ ОСОБA\n5.1. Епидемиолошки подаци  .......................................................................................................... 53\n5.2. Дијагноза и почетак лечења  .................................................................................................... 53\n5.3. Трајно лечење и праћење болесника  ...................................................................................... 54\n5.4. Рано откривање и праћење развоја микроваскуларних компликација  ................................ 58 \n5.5. Организација здравствене заштите деце и омладине оболеле од шећерне болести  .......... 58\n\n6. ДИЈАБЕТЕС У СТАРИЈИХ ОСОБА  ........................................................................................... 60\n\n7. ДИЈАБЕТЕС И ТРУДНОЋА .......................................................................................................... 60\n7.1. Гестацијски дијабетес  .............................................................................................................. 61\n7.2. Трудноћа у условима претходно постојећег дијабетеса  ....................................................... 61\n\n8. ХИРУРШКА ИНТЕРВЕНЦИЈА И ДИЈАБЕТЕС  ...................................................................... 63\n\n9. ЕДУКАЦИЈА О ДИЈАБЕТЕСУ  .................................................................................................... 65\n9.1. Поступци едукације  ................................................................................................................. 65\n9.2. Самоконтрола  ............................................................................................................................ 65\n9.3. Квалитет живота и депресија  .................................................................................................. 66\n9.4. Прекид пушења  ........................................................................................................................ 66\n9.5. Вежбање и физичка активност  ................................................................................................ 66\n9.6. Начин исхране  ........................................................................................................................... 66\n9.7. Алкохол  ...................................................................................................................................... 67\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n9\n\nДЕФИНИЦИЈЕ НИВОА ДОКАЗА И КЛАСА ПРЕПОРУКА\n\nКласификација  препорука\n\nДефиниције класа препорука и нивоа доказа који су коришћени у даљем тексту:\n\nНивои доказа: \n\nA  Докази из мета анализа мултицентричних контролисаних студија или рандомизо-\nваних клиничких студија\n\nБ  Докази из најмање једне добро дизајниране рандомизоване студије или великих \nнерадоизованих студија\n\nЦ  Консензус експерата и/или мале студије, ретроспективне студије, регистри\n\nСтепени препорука\n\n I –  Постоје докази и/или општа сагласност да је одређени третман или процедура дело-\nтворан, користан и ефектан\n\n II –  Постоје противречни докази и/или различити ставови око користи/ефикасности од-\nређеног третмана или процедуре\n\n   IIа Највећи број доказа говори у прилог користи/ефикасности\n   IIб Корист/ефикасност је много мање заснована на доказима/ставовима\n III –  Постоје докази или општа сагласност да одређени третман или процедура није ко-\n\nристан/ефикасан, и у неким случајевима може бити штетан\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n10\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n11\n\nI DIABETES MELLITUS – ЕПИДЕМИОЛОШКА СИТУАЦИЈА  \n\nГлобална епидемија дијабетеса је један од највећих јавно-здравствених изазова 21. века. Због \nузрока повезаних са дијабетесом, у свету сваких десет секунди две особе оболе и једна умре. \n\nУ свету је 2011. године са дијабетесом живело 366 милиона људи и умрло је 4,6 милиона осо-\nба. Уколико се ништа не предузме, прогнозе указују да ће се број оболелих за 20 година повећати \nна 552 милиона људи. Највише (80%) људи са дијабетесом живи у земљама у развоју, где се и \nочекује највећи пораст броја оболелих. У Србији око 630.000 особа или 8,6% становништва има \nдијабетес. Процене указују и да ће се број особа које ће живети са овом дијагнозом у нашој земљи \nдо 2030. године повећати до 730.000, односно, 10,2% популације.\n\nВише од 90% оболелих има тип 2 дијабетеса. Највећи број особа са типом 2 дијабетеса је \nузраста између 40 и 59 година старости, мада се у последње време све чешће виђа и код млађих \nљуди. Ризик оболевања је приближно исти код оба пола. Половина свих случајева која живи са \nдијабетесом није дијагностикован. Симптоми типа 2 дијабетеса су благи, болест често протиче \nнеопажено и открива када су већ присутне компликације. Према подацима Регистра за дијабетес у \nСрбији, годишње се, у просеку, евидентира приближно 17.000 нових случајева тип 2 дијабетеса, а \nу тренутку постављања дијагнозе, трећина новооболелих већ има једну или више касних компли-\nкација – исхемијску болест срца, мождани удар, дијабетесно стопало, ретинопатију, неуропатију \nили нефропатију.\n\nТек сваки десети оболели развије тип 1 дијабетес, који се најчешће дијагностикује у пуберте-\nту, нешто чешће код дечака. Сваке године у свету се региструје приближно 78.000 новооболелих \nод типа 1 дијабетеса. У последњој деценији уочен је просечан годишњи пораст инциденције типа \n1 дијабетеса од 3%. Са истим порастом оболевања, у Србији се у просеку годишње дијагности-\nкује 160 нових случајева типа 1 дијабетеса, што одговара просечној стопи инциденције од 13,5 \nна 100.000 становника. Процењује се да у нашој земљи са дијагнозом овог типа дијабетеса живи \nприближно 1400 оболеле деце млађе од 15 година. У поређењу са другим европским земљама, \nдеца у Србији имају средње висок ризик оболевања од типа 1 дијабетеса. \n\nУ дефинисаним узроцима смрти, дијабетес је четврти водећи узрок умирања у Србији и Евро-\nпи, од чијих последица годишње приближно умре 3000, односно 155.000 људи. Међутим, овоме \nтреба додати и известан део смртности од срчаног и можданог удара и хроничне бубрежне инсу-\nфицијенције, којима, свакако, доприноси дијабетес. Са стандардизованом стопом морталитета од \n27,3 на 100.000 становника, Србија се у 2011. години налазила у групи земаља Европе са високим \nстопама умирања од дијабетеса. \n\n1. ДИЈАГНОЗА И КЛАСИФИКАЦИЈА ДИЈАБЕТЕСА\n\n1.1. Дијагноза\n\nПрема последњим важећим препорукама СЗО и IDF за 2006 год. одређивање гликемије из \nвенског узорка плазме и даље остаје основа тестирања глукозне толеранције и треба да буде стан-\nдардни метод за одређивање и саопштавање налаза. \n \n\nПрепоруке:\n\n1. Према препорукама СЗО, OGTT је потребно применити код особа са гликемијом наш-\nте између 6.1–6.9 mmoll/l ради одређивања стања глукозне толеранције. (А, I) \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n12\n\nТабела 1.1.1. Дијагностички критеријуми СЗО за дијабетес и стања хипергликемије\n\nДијабетес\nГликемија наште\nили\nплазма глукоза у 120 мин OGTT-а *\n\n≥7.0 mmoll/l\n\n≥11.1 mmoll/l\n\nИнтолеранција на глукозу (IGT; impaired glucose tolerance)\nГликемија наште\nи\nплазма глукоза у 120 мин OGTT-а *\n\n<7.0 mmoll/l \n\n≥7.8 и <11.1 mmoll/l\n\nОштећена гликемија наште (IFG; impaired fasting glucose)\nГликемија наште у плазми\nи (ако је одређено)\nплазма глукоза у 120 мин OGTT-а *\n\n6.1 до 6.9 mmoll/l \n\n<7.8 mmoll/l\n*ако плазма глукоза у  120 мин није одређена, стање може указивати и на дијабетес и на  IGT\n\nМеђународни експертски комитет, Америчке асоцијације за дијабетес (ADA), Европске асо-\nцијације за студије у дијабетесу (EASD) и Међународне  дијабетесне федерације (IDF), који је \nоснован 2008. г. у циљу одређивања нових средстава за дијагнозу дијабетеса, издао је консензус \nпрепорука и уврстио HbA1c као критеријум и за постављање дијагнозе дијабетеса. \n \n\n2. Према овим препорукама, предложена је вредност HbA1c од 6,5% као довољно сензи-\nтивна и специфична да  идентификује особе са значајно повишеним ризиком за поја-\nву ретинопатије, да може представити граничну вредност за постављање дијагнозе \nдијабетеса (A, I). \n\n3. Дијагнозу дијабетеса треба поставити када је HbA1c ≥ 6.5% и потврдити је пона-\nвљањем налаза HbA1c. Ако није могуће урадити одређивање HbA1c, потребно је ко-\nристити раније препоручене дијагностичке тестове (нпр. гликемију наште, глике-\nмију у 120 мин OGTT-a). ADA је усвојила ову препоруку и од 2010. године уврстила је \nу стандардне дијагностичке критеријуме (Табела 1.1.2.) (A, IIa).\n\nТабела 1.1.2. Дијагностички критеријуми за дијабетес према АДА\n\n1. HbA1C  ≥ 6.5%  или,\n2. Гликемија наште ≥ 7,0 mmoll/l (126 mg/dL) или,\n3. Гликемија у току OGTT -аса 75 г глукозе у 120. минуту ≥ 11,1 mmoll/l или,\n4. Гликемија у било ком случајном узорку крви (без обзира на оброк) ≥ 11,1 mmoll/l уз присуство \nтипичних дијабетесних симптома (полиурија, полидипсија, губитак у телесној тежини).\n\n1.2.  Скрининг дијабетеса\n\nПрепоруке:\n\n1. Експертски комитет је такође сугерисао да особе са вредностима HbA1c између 6,0 \n– 6,5% представљају високо ризичну популацију за испољавање дијабетеса што их \nидентификује за укључивање у одговарајуће програме превенције типа 2 дијабетеса \n(A, I).\n\nУ складу са ранијом корекцијом на ниже вредности гликемије наште, ADA је предложила и \nоштрије критеријуме за детекцију особа са повећаним кардиоваскуларним ризиком. (Табела 1.2.1.)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n13\n\nТабела 1.2.1. Висок ризик за дијабетес\n\nГликемија наште од  5.6 mmoll/l  до 6.9 mmoll/l  [IFG]\n\nГликемија у току OGTT-а са 75 г глукозе у 120. минуту од 7.8 mmoll/l до 11.0 mmoll/l  [IGT]\n\nHbA1c  5.7–6.4%\n\n2. У својим најновијим препорукама ADA предлаже скрининг за рану детекцију типа 2 \nдијабетеса и код асимптоматских индивидуа прекомерне телесне тежине (ИТМ ≥ 25 \nкг/м2) након 45 године живота, а уколико имају факторе ризика за развој дијабетеса \nдате у Табели 1.2.2. и раније. \n\n3. За тестирање се може користити било који од стандардних дијагностичких крите-\nријума (гликемија наште, HbA1c или 2hOGTT са 75г глукозе). (Б, IIa)  \n\n4. Особе са повишеним ризиком за развој дијабетеса треба идентификовати и, ако је \nмогуће, започети терапију других фактора ризика за КВБ. (Б, IIa) .\n\nТабела 1.2.2. Процена ризика за развој типа 2 дијабетеса\n\n1. Тестирати све особе са ИТМ ≥ 25 кг/м2 и неким од следећих фактора ризика (један или више):\n А) Физичка неактивост\n Б)  Жене код којих је током трудноће регистрован ГД или оне код којих се добија податак \n\nо макрозомији на порођају (ТТ новорођенчади > 4000г)\n Ц)  Хипертензија (крвни притисак ≥ 140/90)\n Д)  Дислипопротеинемија (HDL-h < 0,90 mmol/l  и/или Tg ≥ 2,82 mmol/l)\n E) Жене са дијагнозом PCOS\n Ж)  Особе са претходно регистованим поремећајем глукозне толеранције (IFG, IGT) и \n\nизмереном вредношћу HbA1c ≥ 5,7%\n Г) Стања повезана са инсулинском резистенцијом (акантозис нигриканс, гојазност)\n Х) Особе са КВБ\n2. За оне који немају наведене факторе ризика препоручује се тестирање након 45. године.   \n3. Ако су резултати теста уредни, саветује се ретестирање након три године. Такође, препоручује \nсе чешће тестирање пацијената са предијабетесом (једном годишње) и оних који имају више \nпридружених фактора ризика.\n\n1.3.  Класификација дијабетеса\n\nДанас је актуелна етилошка класификација дијабетеса, којом су раздвојени типови дијабетеса \nпрема патогенетским механизмима настанка дијабетеса у 4 основне категорије: \n\n(1) тип 1 дијабетеса; \n(2) тип 2 дијабетеса; \n(3)  други специфични облици дијабетеса (табела 1.3.1. у широј верзији Водича на интернет \n\nстраници) \n(4) гестацијски дијабетес \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n14\n\n2. ТЕРАПИЈА ДИЈАБЕТЕСА\n\nТерапија дијабетеса, у сваког пацијента, обухвата 3 основна правца: (а) терапију поремећаја \nгликорегулације; (б) терапију поремећаја метаболизма липопротеина (ц) терапију повишеног ар-\nтеријског притиска.\n\nПриступ терапији поремећаја метаболизма липопротеина и повишеног крвног притиска изло-\nжен је у поглављима  4.3.1.1.  и  4.3.1.2.  \n\n \nТерапија поремећаја гликорегулације\n\n2.1. Циљне вредности параметара гликорегулације\n\nПрепорука\n\n1. У терапији сваког пацијента са дијабетесом неопходно је дефинисати индивидуалне \nциљне вредности гликемије и HbA1c у складу са следећим критеријумима (А, I) \n\nТабела 2.1.1.Циљне вредности гликемије и HbA1c\n\nПараметар Вредност \n\nHbA1c (%) <7.0\n\nСамоконтрола гликемија (mmol/l)\n\nпрепрандијално\n\nпостпрандијално\n\n<7.0 \n\n<9.0 \n\nНапомена:\n•\t У типу 2 дијабетеса пожељна је стриктнија контрола гликемије са циљним вредностима \n\nHbA1c <6,5% за следеће селектиране групе пацијената:\no са краћим трајањем болести, \no без кардиоваскуларних обољења, \no код којих је могуће достићи циљ без ризика од хипогликемија. \n\n•\t Мање стриктни циљеви у постизању циљева гликемија и HbA1C између 7,5 и 8,0% при-\nмењиви су за пацијенте:\no који не препознају хипогликемије,\no имају лимитиран животни век  \no друга обољења уз која је практично немогуће остварити стриктну контролу гликемија \n\nчак и на комбинованој терапији (више антихипергликемијских агенаса, укључујући \nинсулин).\n\n•\t У типу 1 дијабетеса, може се толерисати постпрандијална гликемија <10 mmol/l,  уколико \nсе не може постићи постпрандијална гликемија према наведеним критеријумима без хи-\nпогликемијских епизода\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n15\n\n2.2. Терапијски поступци\n\n2.2.1. Немедикаментна терапија\n\nТерапија исхраном\n\nПрепоруке:\n\n2. У терапији исхраном у дијабетесу неопходно је применити следеће основне поставке \nо одређивању укупног уноса енергије, односа енергетских материја и распореда об-\nрока (А, IIа)\n\nТабела 2.2.1.1. Исхрана у дијабетесу: основне поставке\nУкупни калоријски унос \n(за одржавање постојећег ИТМ) \nОсновни \nПовећати: \n- седантерни начин живота \n- умерена физичка активност \n- интензивна физичка активност \nСмањити: \n- редукција телесне масе \n\n25 kcal/kg tt \n\n+ 10% \n+ 20% \n+ 40% \n\n- 10 - 30% \n\nУгљени хидрати \nПроценат од дневног уноса (%) \nФруктоза (г/дан) \nДијететска влакна (г/дан) \n\n50 - 55 \n< 25 \n> 30 \n\nМасти \nПроценат од дневног уноса (%) \nЗасићене масне киселине (%) \nМононезасићене масне киселине (%) \nПолинезасићене масне киселине (%) \nХолестерол (мг/дан) \n\n30 - 35  (<30 у Т2Д)\n< 10 \n10 - 15 (као допуна калоријског уноса у Т2Д)\n< 10 \n< 300 \n\nПротеини (%) 10 - 15 \n\nУнос соли (г/дан) \nНормотензивни \nХипертензивни \n\n< 6 \n< 3 \n\nБрој оброка (Н/дан) 5 - 6 \n(модификовати према типу терапије) \n\n3. У терапији исхраном у дијабетесу, треба спроводити стални надзор и анализирати \nмогуће узроке одступања од примене наведених поставки (А, IIа)\n\nТабела 2.2.1.2. Евалуација ефеката терапије исхраном у дијабетесу\nУ редовној контроли терапије анализирати: \n\n• да ли је адекватна исхрана саставни део начина живота  \n• да ли дневни распоред уноса калорија одговара врсти инсулинске терапије, начину живота и локалним \n\nнавикама у исхрани \n• да ли је унос калорија одговарајући за жељену телесну тежину  \n• да ли се оброци и ужине узимају у одговарајуће време \n• да ли је унос алкохола значајан и да ли то доприноси појави хипогликемија  \n• да ли постоји потреба за посебним облицима дијете (посебан начин живота, појава компликација) \n\n \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n16\n\nТерапија физичком активношћу\n\nПрепоруке:\n\n4. Пре увођења терапије физичком активношћу у дијабетесу треба сагледати физичку \nспремност и навике пацијента (Б, IIа) \n\nТабела 2.2.1.3. Процена физичке спремности и навика пацијената пре терапије физичком \nактивношћу у дијабетесу\n\nПре увођења терапије анализирати:\n•\t спонтану дневну активност (одлазак и долазак из школе, факултета, посла)\n•\t спортску и рекреативну активност \n•\t могућност континуиране примене планиране физичке активности\n\n5. У терапији физичком активношћу у дијабетесу неопходно је применити следеће про-\nграме увођења и спровођења овог третмана (Б, IIа)\n\nТабела 2.2.1.4. Програми увођења и спровођења терапије физичком активношћу у дијабетесу: \nосновне поставке\nУвођење терапије (почетно оптерећење) Спровођење терапије (максимално оптерећење)\n•\t програм\n 1. оптерећење:\n\n-  50-55% максималног аеробног капацитета \n(VO2max) или\n\n-  70% максималне фреквенце срчаног \nрада прилагођене годинама (220 - године \nстарости)\n\n 2. трајање: 20 до 30 минута\n 3. учесталост: 3 пута недељно (са паузама)\n 4.  прилагођавање: 5-10 минута на почетку и на \n\nкрају (10-15 мин у Т2Д)\n 5.  врста активности:  ходање, трчање, пливање, \n\nвожња бицикла\n\n•\t програм\n1. оптерећење:\n-  60-80% максималног аеробног капацитета  (VO2max) \n\nили\n-  85% максималне фреквенције срчаног рада \n\nприлагођене годинама  (220 - године старости)\n2. трајање: 30 до 60 минута\n3. учесталост: 3–5 пута недељно (3-4 у Т2Д)\n4.  прилагођавање: 5-10 минута на почетку и на крају \n\n(10-15 мин у Т2Д)\n5.  врста активности: ходање, трчање, пливање,       \n\nвожња бицикла\n\nНапомена: У практичној примени терапије физичком активношћу консултовати детаљне табеле које су у складу са \nнаведеним поставкама\n\n6. У терапији физичком активношћу у дијабетесу, треба спроводити стални надзор и \nанализирати могуће узроке одступања од примене наведених препорука (Б, IIа) (де-\nтаљи у Табели 2.2.1.5. у широј верзији Вoдича на интернет страници)\n\n2.2.2. Медикаментна терапија  \n\nМедикаментна терапија у типу 1 дијабетеса се састоји искључиво од терапије инсулином која \nсе може примењивати у 2 вида: (а) интензивирана конвенционална терапија (ИКИТ) (3 и више, \nпо правилу 4 дневне дозе), (б) континуирана супкутана инсулинска инфузија (КСИИ) уз помоћ \nспољне портабилне инсулинске пумпе.\n\nТрансплантација ендокриног панкреаса, као трансплантација целог или сегмента панкреаса \nили острваца ендокриног панкреаса се уводи, под дефинисаним условима, у клиничку праксу \nтерапије типа 1 дијабетеса.\n\nТерапија инсулином\n\nПрепоруке:\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n17\n\n7. При увођењу или промени терапије инсулином у пацијената са типом 1 дијабетеса \nтреба изабрати одговарајући вид инсулинске терапије према следећим препорукама \n(А, I)\n\nТабела 2.2.2.1. Терапија инсулином у типу 1 дијабетеса: избор вида терапије  \nИзбор вида терапије инсулином \n•\t интензивирана конвенционална инсулинска терапија (ИКИТ, 3 или више, по правилу 4 дозе инсулина/дан) \n\nпомоћу пен бризгалица је основни вид терапије који се по правилу уводи у сваког пацијената са типом 1 \nдијабетеса \n\n•\t терапију континуираном супкутаном инсулинском инфузијом (КСИИ) помоћу спољне портабилне пумпе \nтреба применити у случају неуспеха ИКИТ у следећим условима:\n-  незадовољавајућа контрола гликемије на ИКИТ у периоду дужем од 6 месеци упркос покушаја подешавања \n\nтерапијског режима, а нарочито уз додатно присуство рекурентних хипогликемија, непрепознавања \nхипогликемија, изразите нестабилности контроле гликемије или рекурентних кетоацидоза; \n\n- незадовољавајућа контрола гликемије на ИКИТ у планираном преконцепцијском периоду и трудноћи \n-  незадовољавајућа контрола гликемије на ИКИТ у периоду дужем од 6 месеци упркос покушаја подешавања \n\nтерапијског режима уз додатно присуство инципијентне нефропатије\n- обезбеђеност предуслова за дуготрајну безбедну примену овог вида инсулинске терапије\n\n8. При увођењу или промени терапије инсулином у пацијената са типом 1 дијабетеса \nтреба изабрати одговарајуће препарате инсулина и бризгалице за њихову примену \nпрема следећим препорукама (А, IIа)\n\nТабела 2.2.2.2. Терапија инсулином у типу 1 дијабетеса: избор препарата инсулина и бризгалица  \nИзбор препарата инсулина\n•\t у савременој терапији инсулином треба користити само препарате хуманих инсулина и инсулинских аналога\n•\t инсулинска терапија се започиње, по правилу, применом препарата хуманих инсулина;\n•\t препарати инсулинских аналога имају предност у односу на препарате хуманих инсулина у условима \n\nпостојања рекурентних, посебно ноћних хипогликемија и/или постпрандијалних хипергликемија;  \n•\t пен бризгалице, за вишекратно или једнократно пуњење инсулина, треба користити у редовној примени свих \n\nвидова инсулинске терапије због повољних ефеката на прецизност и стабилност дозирања\n\n9. Пре започињања терапије инсулином у пацијената са типом 1 дијабетеса треба до-\nследно и детаљно спровести посебне мере едукације у вези са применом ове терапије \n(А, I)\n\nТабела 2.2.2.3. Едукација пацијената са типом 1 дијабетеса пре започињања инсулинске \nтерапије\nНеопходно је да пацијент овлада и усвоји\n•\t адекватно  коришћење прибора за давање инсулина \n•\t тачну самоконтролу гликемија у одговарајуће време\n•\t превенцију, препознавање и лечење хипогликемија\n•\t разумевање апсорпционих карактеристика препарата инсулина које користи, промене потреба за инсулином \n\nса променом величине оброка и степена физичке активности и способност самосталне промене дозе \nинсулина\n\n•\t потребу за сталним и слободним контактом са тимом за дијабетес ради савета\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n18\n\n10. При увођењу терапије инсулином у пацијената са типом 1 дијабетеса, величина и \nраспоред појединачних доза инсулина треба да се одреде и коригују према следећим  \nпрепорукама (A, IIa)\n\nТабела 2.2.2.4. Терапија инсулином у типу 1 дијабетеса: одређивање и кориговање доза\nПре одређивања доза испитати:\n•\t начин исхране и ниво физичке активности\n•\t претходна искуства са инсулинском терапијом \n•\t претходна искуства са хипогликемијама\n•\t стање места давања инсулина\n\nУ одређивању величине и распореда доза  треба  имати следеће почетне процене:\n•\t укупна дневна доза је 0.3-0.7 јед/дан (најчешће 0.5ј/дан)\n•\t средњеделујући инсулини задовољавају ноћну потребу која износи око 50% укупне дневне дозе\n•\t краткоделујући инсулини спречавају пораст гликемије после оброка \n•\t велика јутарња потреба за инсулином због недостатка инсулина на крају ноћи\n•\t у младих особа потреба за инсулином је велика и променљива\n\nУ праћењу ефеката терапије треба евалуирати:\n•\t постизање циљних вредности гликемије и HbA1c\n•\t учесталост хипогликемија\n•\t утицај вишекратног давања инсулина на начин живота\n•\t стечена знања о начину давања инсулина\n•\t промене на месту давања инсулина\n\n11. Поступак подешавања дозе инсулина у пацијената са типом 1 дијабетеса у случају \nвиших од циљних вредности гликемије треба спроводити, по правилу, према сле-\nдећем алгоритму  (Б, II)\n\nСхема 2.2.2.1. Алгоритам подешавања дозе инсулина у случају виших од циљних вредности \nгликемије\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n19\n\n12. Поступак подешавања дозе инсулина у пацијената са типом 1 дијабетеса у случају \nнижих од циљних вредности гликемије треба спроводити, по правилу, према сле-\nдећем алгоритму (Б, IIa)\n\nСхема 2.2.2.2. Алгоритам подешавања дозе инсулина у случају нижих од циљних вредности \nгликемије\n\n13. Tрансплантација панкреаса, целог органа или његовог сегмента, примењује се у те-\nрапији пацијената са типом 1 дијабетеса према следећим препорукама (Ц, IIа)\n\nТабела 2.2.2.5. Трансплантација панкреаса у терапији типа 1 дијабетеса\n\nТрансплантација панкреаса, целог органа или његовог сегмента:\n-   примењује се само ако су обезбеђени врло сложени услови припреме, спровођења и праћења\n-    примењује се најчешће упоредо са или након трансплантације бубрега односно у другим посебним \n\nиндикацијама утврђеним за ову методу\n\n14. Трансплантација острваца ендокриног панкреаса примењује се у терапији пацијена-\nта са типом 1 дијабетеса према следећим препорукама (Ц, IIа)  \n\nТабела 2.2.2.6. Трансплантација острваца ендокриног панкреаса у терапији типа 1 дијабетеса\n\nТрансплантација острваца ендокриног панкреаса:\n-  примењује се само ако су обезбеђени врло сложени услови припреме, спровођења и \n\nпраћења\n-  примењује се најчешће упоредо са или након трансплантације бубрега односно у другим \n\nпосебним индикацијама утврђеним за ову методу\n\n2.2.2.1. Медикаментна терапија у типу 2 дијабетеса \n\nМедикаментна терапија у типу 2 дијабетеса обухвата индивидуализирану и секвенцијалну \nпримену агенса у 4 основна корака. У сваком од корака, увођење монотерапије или комбинације \nагенса се одређује индивидуално, узимајући у обзир потребну ефикасност агенса у постизању \nциљних вредности HbA1c, склоност ка хипогликемијским епизодама, промене у телесној тежини \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n20\n\nпри примени агенса, главна нежељена дејства и трошкове примене терапијског агенса. Основе \nприступа медикаментној терапији типа 2 дијабетеса приказане су на Схеми 2.2.2.1.1. (према реф. \n11, модификовано).   \n\nПримена инсулинске терапије има посебно место у медикаментном лечењу типа 2 дијабе-\nтеса, због тога што врло ефикасно омогућава рано постизање и одржавање терапијских циље-\nва. Основни приступи у започињању и подешавању инсулинске терапије у типу 2 дијабетеса \nприказани су на Схеми 2.2.2.1.1. (према реф. 11, модификовано). Препоруке које се односе на \nизбор препарата инсулина и мере едукације неопходне започињању и подешавању су исте као и \nодговарајуће препоруке у типу 1 дијабетеса (Видети Медикаментна терапија типа 1 дијабетеса, \nпрепоруке 8, 9 и 10)    \n\nПрепоруке\n \n\n15. При увођењу и подешавању медикаментне терапије у пацијената са типом 2 дијабе-\nтеса, треба користити следеће препоруке (А, I)\n\nСхема 2.2.2.1.1. Увођење и подешавање терапије антихипергликемијским агенсима\n\n*Видети следећу схему\nСИ – срчана инсуфицијенција;  Фракт – фрактуре костију\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n21\n\nСхема 2.2.2.1.2. Секвенцијално увођење и подешавање инсулинске терапије у типу 2 дијабетеса\n\nОсновни ставови:\n•\t Терапијски циљеви и поступци треба да буду инвидуализовани\n•\t Исхрана, физичка активност и едукација остају неопходна основа успешне медикаментне \n\nтерапије типа 2 дијабетеса\n•\t Ако не постоје ограничења, метформин је лек избора за започињање медикаментне тера-\n\nпије типа 2 дијабетеса.\n•\t Ако се на самом почетку болести региструје висок ниво HbA1c (> 9,0%), препоручује се \n\nзапочињање терапије комбинацијом оралних агенаса.\n•\t Ако на самом почетку болести пацијент има изражене симптоме хипергликемије, уз \n\nизузетно високе вредности гликемија  (> 16 mmol/l), или висок HbA1c (>10,0%), пре-\nпоручује се увођење инсулинске терапије која може бити привремена. \n\n•\t Уколико се у периоду од 3 до 6 месеци не постигне циљна вредност HbA1c препоручује се \nпрелазак на следећи корак у медикаментној терапији типа 2 дијабетеса.\n\n•\t Након метформина, не постоје стриктне препоруке које би сугерисале начин даљег увођења \nдругих фармаколошких агенса. Препоручује се даље комбинована терапија са увођењем \nдодатних 1–2 агенаса, оралних или ињектабилних, у циљу остварења индивидуалних те-\nрапијских циљева уз минималне нежељене ефекте. \n\n•\t На крају, великом броју пацијената са типом 2 дијабетеса биће неопходна инсулинска те-\nрапија, било самостално или у комбинацији са другим фармаколошким агенсима, у циљу \nпостизања терапијских циљева.\n\n•\t Инсулинска терапија се обично започиње базалним инсулином (0.1–0.2ј/кгтт, зависно од \nнивоа гликемије) а код пацијената са израженом хипергликемијом (HbA1c>9%) нарочито \nпостпрандијално, може се размотрити започињање терапије бифазним инсулинима или \nдодавањем прандијалног инсулина пред оброк на основу дневног профила гликемија.\n\n•\t Подешавање инсулинске терапије се одвија на основу процене индивидуалних варија-\nбилности гликемија, и зависно од потреба пацијента се примењује мање флексибилан \nприступ, коришћењем бифазних инсулина, или више флексибилан приступ, коришћењем  \nбазал -плус или базал-болус терапијског режима.\n\n•\t Након увођења инсулинске терапије може се продужити терапија секретагогима инсулина, \nуколико не доводи до хипогликемија, а ова терапија се по правилу обуставља након интен-\nзивирања инсулинске терапије.    \n\n•\t Све одлуке о терапији, кад год је могуће, требало би доносити у договору са пацијентом, \nузимајући у обзир његове склоности, потребе и приоритете. \n\n•\t Терапија треба да буде усмерена ка свеобухватном снижењу кардиоваскуларног ризика. \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n22\n\n2.3.  Приступ пацијенту\n\n2.3.1. Самоконтрола гликорегулације \n\nПрепорука\n\n16. У сваког пацијента са дијабетесом треба спровести обуку и евалуирати примену пос-\nтупака самоконтроле нивоа глукозе и кетонских тела у крви и урину кроз одгова-\nрајућу едукацију (А, IIа)\n\nТабела 2.3.1.1. Процена ефеката третмана поремећаја гликорегулације у типу 1 дијабетеса \n\nПрепоручује се:\n•\t контролисати дневни профил гликемија (пре и 1,5h–2h после главног оброка, пре спавања и у 03ч.) \n\nнајмање 2 пута недељно, а у међувремену контролисати ниво гликемије наште најмање још једном \nнедељно;\n\n•\t контролисати ниво гликемије више пута дневно током пратеће болести, измене начина живота или у \nслучају непрепознавања хипогликемија;\n\n•\t контролисати посебно ниво гликемије ноћу (02h–04h) ако се сумња на непрепознавање хипогликемија у \nтоку ноћи;\n\n•\t неопходна је чешћа контрола када постоје варијације у начину исхране или физичке активности;\n•\t неопходна је посебна опрема за самоконтролу гликемија особе са оштећеним видом;\n•\t контрола гликозурије се може применити без контроле гликемије у случајевима када контрола гликемије \n\nније изводљива;\n•\t контролисати кетонска тела у крви и/или кетонурију када постоји хипергликемија, болест или повраћање;\n•\t контролисати ниво HbA1c на 3 (незадовољавајућа контрола гликемије) -6 месеци (задовољавајућа \n\nконтрола гликемије);\n•\t анализирати постојање хипогликемијских епизода у случају нормалних или ниских нивоа HbA1c\n•\t анализирати индивидуалну повезаност постизања циљних терапијских вредности гликемије и HbA1c и \n\nпромене квалитета живота у циљу њиховог усклађивања\n\nТабела 2.3.1. 2. Процена ефеката третмана поремећаја гликорегулације у типу 2 дијабетеса \n\nПрепоручује се:\n•\t у пацијената на медикаментној терапији оралним агенсима контролисати дневни профил гликемија \n\nнајмање једном месечно, у међувремену контрола гликемија наште и постпрандијално још једном \nнедељно\n\n•\t у пацијената на терапији инсулином или комбинованој терапији (орални агенси + инсулин) \nконтролисати дневни профил гликемија једном недељно, у међувремену контрола гликемија наште и \nпостпрандијално још једном недељно\n\n•\t контролисати ниво гликемије више пута дневно током пратеће болести, измене начина живота или у \nслучају непрепознавања хипогликемија;\n\n•\t контролисати посебно ниво гликемије ноћу (02–04ч) ако се сумња на непрепознавање хипогликемија у \nтоку ноћи;\n\n•\t неопходна је чешћа контрола када постоје варијације у начину исхране или физичке активности;\n•\t неопходна је посебна опрема за самоконтролу гликемија особе са оштећеним видом;\n•\t контрола гликозурије се може применити без контроле гликемије у случајевима када контрола гликемије \n\nније изводљива;\n•\t контролисати кетонска тела у крви и/или кетонурију када постоји хипергликемија, болест или повраћање;\n•\t контролисати ниво HbA1c на 3–6 месеци зависно од постигнутог степена контроле гликемије\n•\t анализирати постојање хипогликемијских епизода у случају нормалних или ниских нивоа HbA1c\n•\t анализирати индивидуалну повезаност постизања циљних терапијских вредности гликемије и HbA1c  и \n\nпромене квалитета живота у циљу њиховог усклађивања\n\nТабела 2.3.1.3. Едукација за самоконтролу гликемије у пацијената са дијабетесом (табела је \nприказана у широј верзији Водича на интернет страници)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n23\n\n2.3.2. Прилагођавања начина живота\n\nПрепорука\n\n18. Сваки пацијент са дијабетесом треба да добије одговарајући савет за прилагођавање \nначина живота потребама ефикасне терапије (Б, IIа)\n\nТабела 2.3.2.1. Прилагођавање начина живота у терапији дијабетеса\nЕдукација у вези прилагођавања начина живота \n\nОпшти преглед \nПроценити интерферирање дијабетеса са : \nзапослењем \nдруштвеним или спортским активностима \nпутовањем \n\nПосебни аспекти \nЗапослење \n\nОбезбедити: \nиндивидуалне савете \nсаветовање и контакте са онима који имају проблеме \n\nПсихолошки проблеми \nОбезбедити: \nсаветовање, ако је потребно, са одговарајуће \nобученим члановима тима за дијабетес \nодговарајућу едукацију ради превазилажења \nзабринутости због дијагнозе дијабетеса и развоја \nкомпликација \nпосебне савете за рад у сменама и високоризичним \nпословима \nконтакт за запосленима на захтев особе са \nдијабетесом\n\nПутовање \nОбезбедити савет: \n\n• о дози инсулина и исхрани током путовања \n•  о начину транспорта инсулина и средстава за \n\nдавање инсулина \n•  о посебним здравственим ризицима у земљама које \n\nпосећује \n•  о различитим типовима и концентрацијама \n\nинсулина у различитим земљама \n\nВозачке дозволе \nОбезбедити: \nиндивидуалну процену за пацијенте са \nнепрепознавањем хипогликемија \nбрз и одговарајући извештај на захтев пацијента \nподршку када вожња више није препоручљива \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n24\n\n2.3.3.  Принципи организације дијабетолошке заштите у вези праћења ефеката терапије \nу дијабетесу\n\n19. У пацијената са дијабетесом, оптимални ефекти терапије се могу постићи само у ус-\nловима организованог пружања дијабетолошке заштите који се одликује ефикасном, \nстабилном и мултидисциплинарном организацијом  (Ц, IIа)\n\nТабела 2.3.3.1. Принципи организације дијабетолошке заштите у вези са праћењем ефеката \nтерапије типа 1 и 2 дијабетеса \n\nОрганизација треба да садржи следеће: \n• Основни тим за дијабетес / структура: \n• лекари \n• специјализоване медицинске сестре \n• нутриционисти и дијететичари \n• едукатори \n• Основни тим за дијабетес / функција \n• једноставан приступ за пацијенте са дијабетесом \n• водич клиничке праксе и посебни протоколи \n• средства за едукацију \n• информације за особе са дијабетесом \n• структурирани записи \n• база података / софтвер за квалитетан мониторинг и развој \n• континуирана едукација за тим за дијабетес \n• Основни тим за дијабетес / функционалне јединице \n• за редовну и ванредну контролу \n• за годишњу контролу \n• за едукацију \n• за негу стопала \n• за хитне случајеве \n• консултанти: кардиолог, нефролог, офталмолог и васкуларни хирург \n• консултант: гинеколог\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n25\n\n20. У процени ефеката третмана поремећаја гликорегулације у сваког пацијента са дија-\nбетесом треба стално анализирати могуће узроке одступања од постављених циљних \nвредности гликемије и HbA1c (Ц, IIа) \n\nТабела 2.3.3.2. Праћење ефеката терапије у типу 1 дијабетеса: редовни и годишњи контролни \nпрегледи \nКонтролни прегледи \nРедовна контрола (најмање једном у 2 месеца) \n• Преглед проблема \n• Идентификација \n- скорих догађаја и нових симптома \n- новонасталих тешкоћа у спровођењу самоконтроле дијабетеса \n• Анализа \n- резултата самоконтроле и њихова дискусија \n- начина исхране, физичке активности и навика (пушење) \n- ефеката едукације (нега стопала) \n- инсулинске терапије и искуства са хипогликемијама\n- других стања и терапије које могу утицати на дијабетес \n- стање и терапија васкуларних фактора ризика \n- стање и терапија компликација и других проблема идентификованих на годишњој контроли \n• Анализа и планирање \n• сагласност \n- о успешности третмана главних проблема \n- о циљевима за наредни период \n- о изменама у терапији \n- о интервалу до следеће консултације \nГодишња контрола\nУкључује следеће: \n• Анализа симптома \n- исхемијске болести срца, периферне васкуларне болести \n- неуропатије, еректилне дисфункције \n• Евалуација васкуларног ризика \n- ниво липида, артеријски притисак, пушење \n• Евалуација појаве дијабетесног стопала \n- промене коже, исхемија, улцерација, одсуство пулсева, оштећења сензорне функције, деформитети/ ригидност \nзглобова, обућа \n• Евалуација појаве нефропатије \n- екскреција албумина и ниво серумског креатинина \n• Евалуација појаве ретинопатије \n- преглед очног дна и оштрине вида \n• Прегледи код других специјалиста по потреби\n\n \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n26\n\nТабела 2.3.3.3. Праћење ефеката терапије у типу 2 дијабетеса: редовни и годишњи контролни \nпрегледи\nКонтролни прегледи \nРедовна контрола (најмање једном у 3-4 месеца)\n\n•\t Преглед проблема\n•\t Идентификација\n\n- скорих догађаја и нових симптома\n- новонасталих тешкоћа у спровођењу самоконтроле дијабетеса\n\n•\t Анализа\n- резултата самоконтроле гликемије и контроле нивоа HbA1c\n- резулата контроле нивоа липопротеина\n- резултата мерења артеријског притиска \n- начина исхране, физичке активности и навика (пушење)\n- ефеката едукације (нега стопала)\n- инсулинске терапије и искуства са хипогликемијама\n- других стања и терапије које могу утицати на дијабетес\n- стање и терапија других васкуларних фактора ризика\n- стање и терапија компликација и других проблема идентификованих на годишњој контроли\n\n•\t Анализа и планирање\n•\t сагласност\n\n- о успешности третмана главних проблема\n- о циљевима за наредни период\n- о изменама у терапији\n- о интервалу до следеће консултације\n\nГодишња контрола укључује следеће:\n•\t Анализа симптома\n\n- исхемијске болести срца, периферне васкуларне болести\n- неуропатије, еректилне дисфункције\n\n•\t Евалуација васкуларног ризика \n- ниво липида, артеријски притисак, пушење \n\n•\t Евалуација појаве дијабетесног стопала \n- промене коже, исхемија, улцерација, одсуство пулсева, оштећења сензорне функције, \n\nдеформитети/ригидност зглобова, обућа\n•\t Евалуација појаве нефропатије \n\n- екскреција албумина и ниво серумског креатинина \n•\t Евалуација појаве ретинопатије \n\n- преглед очног дна и оштрине вида\n•\t Прегледи код других специјалиста по потреби \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n27\n\n22. Праћење ефеката терапије у пацијената са типом 1 и 2 дијабетеса треба да се спрово-\nди, по правилу, према следећем распореду (Ц, IIа). \n\nТабела 2.3.3.4. Праћење ефеката терапије у типу 1 дијабетеса: распоред прегледа \n\nПрва посета Редовна контрола Годишња контрола\n              Анамнеза \n\nсоциоепидемиолошки подаци/навике\nпретходна анамнеза/садашње стање дијабетеса\nразумевање дијабетеса / самоконтрола\nанамнеза компликација/симптоми\nпушење\nдруги подаци из анамнезе\nпородична анамнеза/васкуларне болести\nпретходна и садашња терапија\n\n+\n+\n+\n+\n+\n+\n+\n+\n\n+\n+\n+\n\nако постоји проблем\n\n+\n\n+\n+\n+\n\n+\nПрегледи / анализе\nопшти преглед\nтежина/ индекс телесне масе\nпреглед стопала\nпреглед очног дна / оштрине вида\nартеријски притисак\nHbА1c\n* липиди\nпротеинурија\n ** уринарна ексреција албумина\nниво креатинина\n\n+\n+\n+\n+\n+\n+\n+\n+\n+\n+\n\n+\nако постоји проблем\nако постоји проблем\nако постоји проблем\n\n+\nако постоји проблем\n\n+\nако постоји проблем\nако постоји проблем\n\n+\n+\n+\n+\n+\n+\n+\n+\n+\n\n* годишње 3 пута ако је претходно нормалан налаз\n** не радити ако већ постоји протеинурија\n\nТабела 2.3.3.5. Праћење ефеката терапије у типу 2 дијабетеса: распоред прегледа\n\nПрва посета Редовна контрола Годишња контрола\nИсторија болести\nсоциоепидемиолошки подаци/навике\nпретходна историја/садашње стање дијабетеса\nисторија компликација/симптоми\nдруги подаци из историје болести\nпородична анамнеза/васкуларне болести\nпретходна и садашња терапија\n\n+\n+\n+\n+\n+\n+\n\n+\n+\n\n+\n\n+\n\n+\n+\n\nсамоконтрола дијабетеса\nспособност самоконтроле / резултати\n\n+\n+\n\n+\n+\n\n+\n+\n\nВаскуларни фактори ризика\n\nHbA1c \nЛипиди\nАртеријски притисак\nпушење\n* уринарна екскреција албумина\n\n+\n+\n+\n+\n+\n\n+\n+\n+\n\nако је проблем\n\n+\n+\n+\n+\n+\n\nПреглед / компликације\nопшти преглед\nтежина/ индекс телесне масе\nпреглед стопала\nпреглед очног дна / оштрине вида\nпротеинурија\nниво креатинина\n\n+\n+\n+\n+\n+\n+\n\n+\nако је проблем\nако је проблем\n\n+\nако је проблем\n\n+\n+\n+\n+\n+\n\n* није неопходно у случају постојања протеинурије+\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n28\n\n3. АКУТНЕ КОМПЛИКАЦИЈЕ ДИЈАБЕТЕСА  \n – ДИЈАГНОСТИКА И ТЕРАПИЈА\n\n3.1. Дијабетесна кетоацидоза (ДКА)\n\nДијабетесна кетоацидоза (ДКА) представља најучесталију и најтежу акутну компликацију \nдијабетеса, са високом стопом морбидитета. Карактеристична симптоматологија праћена хи-\nперкетонемијом, хипергликемијом и метаболичком ацидозом је уједно и клиничка дефиниција \nобољења. \n\nДијагностички критеријуми за ДКА: гликемија >14 mmol/l, pH крви <7.3, ниво бикарбоната  \n<15 mEq/l, уз присутну кетонурију или кетонемију.\n\nПрепоруке:\n\n1. Терапијски приступ у дијабетесној кетоацидози захтева хоспитализацију пацијента у \nјединици интензивне неге. (Б, I)\n\n2. За успешан терапијски приступ у дијабетесној кетоацидози неопходна је добра и \nправилна клиничко-биохемијска опсервација пацијента која подразумева и приба-\nвљање адекватних анализа у крви и мокраћи. (Б, I)\n\nПриступ доброј и правилној клиничкој опсервацији дат је на схеми 3.1.1., а распоред приба-\nвљања лабораторијских анализа дат је на табели 3.1.2. и табели 3.1.3.\n\nТабела 3.1.1. Клиничка симптоматологија кетоацидозе\nКлинички знаци кетоацидозе Патогенетски фактор \nполиурија, ноктурија, жеђ хипергликемија \nмука, повраћање хиперкетонемија \nдубоки издисаји Kussmaul-ово дисање ацидоза \nконфузија, поспаност, кома ацидоза и хиперосмоларност \nнагли губитак тежине дехидрација и катаболизам \nмишићна слабост дехидрација и хипокалијемија \nпоремећај вида осмотске промене у сочиву \nабдоминални бол ацидоза \nгрчеви мишића ацидоза и хипокалијемија \nхипотермија вазодилатација \nхипотензија и тахикардија вазодилатација и дехидрација \nсмањен тургор коже дехидрација \nлеукоцитоза није увек знак инфекције \n\nТабела 3.1.2. Неопходне лабораторијске анализе у праћењу кетоацидозе\nЛабораторијске анализе \nНа почетку У интервалу од 1 сат У интервалу од 2 сата \nгликемија Гликемија\n\nNа+, К+, уреа, ацидо-базни \nстатус Nа\n\n+\n \n(уколико се не нормализује) Nа+, К+, уреа, ацидо-базни статус \n\nосмолалност, уринарна \nглукоза и уринарни кетони К\n\n+\n \n(уколико је < 3 или > 6 mmol/l) осмолалност, уринарна глукоза и уринарни кетони \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n29\n\nТабела 3.1.3. Правилно тумачење лабораторијских резултата у кетоацидози\nЛабораторијски аспект Тумачење \nNа+\n\n \nНиска вредност због хипергликемије и хемодилуције. \n\nК+\n \n\nНије валидан параметар, јер повећање указује на повећан излазак из ћелија, \nнормалан ниво не указује на стање у ћелијама, а тек је смањење знак \nгубитка. \n\nОсмолалност Мери се као 2 x (Nа+ + К+) + ниво глукозе + уреа. \n\nВисока осмолалност (изнад 330 mOsm/L) или јако ниска (5-6 mOsm/L) је \nвисоки ризик од церебралног едема. \n\nУринарни кетони Морају се мерити у сваком узорку урина. Негативни резултат не мора увек \nда значи то, јер се мери ацетоацетат и ацетон, а не хидрокси-бутират, који је \nнекада већи. \n\nCRP (C-реактивни протеин) Ризик од инфекције, поремећена фагоцитоза. \n\n3. Терапијски приступ у дијабетесној кетоацидози подразумева (I) добру интарвенску ре-\nхидрацију; (II) надокнаду електролита;(III) апликацију инсулина. (Б, I)\n\n4. Адекватна рехидарција и надокнада електролита је витални терапијски приступ у дија-\nбетесној кетоацидози.  Надокнада течности и електролита мора да се врши лагано, у \nдужем временском периоду, јер није циљ постићи нормогликемију моментално. (Б, I)\n\n5. У току терапије дијабетесне кетоацидозе обавезно је пратити ЕКГ ако je калијемија  < 3 \nили > 6 mmol/l. (Ц, I)\n\n6. У терапији дијабетесне кетоацидозе треба обавезно применити континуирану интравен-\nску инфузију краткоделујућег инсулина. (А, I)\n\n7. У лечењу дијабетесне кетоацидозе надокнада бикарбоната се примењује само ако је ниво \nстандардних бикарбоната < 8 mmol/l или је pH < 7,0. (Б, II)\n\nСхема 3.1.1. Клиничко-дијагностички приступ у дијабетесној кетоацидози\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n30\n\nСхема 3.1.2. Терапијски приступ дијабетесној кетоацидози\n\n3.1.1. Дијабетесна кетоацидоза код деце и младих особа\n\nУ нашој земљи око 40% деце с типом 1 дијабетеса открива се у стању кетоацидозе1 што је у складу с \nучесталошћу код деце из других европских земаља. Највећа учесталост кетоацидозе је код деце млађе од \nтри, а најмања код деце узраста 6–11 година. Код деце која већ примају инсулин најчешћи узроци кетоаци-\nдозе су: изостављање инјекција инсулина, бактеријске (стрептококни фарингитис, стафилококна инфек-\nција коже или поткожног ткива, периодонтални апсцес) или друге инфекције, грубље грешке у исхрани уз \nпримену недовољних доза инсулина као и емоционални стрес, нарочито код адолесцената с рекурентном \nДКА.\n\nTабела 3.1.1.1. Основни критеријуми за дијагнозу дијабетесне кетоацидозе\nКлинички знаци Лабораторијски знаци\n\nПолидипсија, полиурија\nПовраћање\nДехидрација\nХипервентилација\nПоремећај свести\n\nГликозурија >55 mmol/l\nКетонурија\nХипергликемија >16 mmol/l\npH крви <7,3\nБикарбонати у серуму <15 mEq/l\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n31\n\nПрепоруке:\n\n1. Лечење ДКА пероралном рехидрацијом и супкутаним инјекцијама регуларног \nинсулина или брзоделујућег инсулинског аналога у амбулантним условима може \nсе предузети код деце с дехидрацијом мањом од 5% уз услов да не повраћају и да \nсу доброг општег стања. (Ц, II)\n\nУ лечењу ДКА у амбулантним условима увек се даје краткоделујући (регуларни) \nинсулин супкутано у дози од 0,1 IU/kg ТМ свака 2–4 сата све до пада гликемије испод \n15 mmol/l. Концентрација гликозе у капиларној крви треба да се прати на свака два \nсата.\n\n2. Лечење ДКА треба да се започне на нивоу основне педијатријске здравствене заш-\nтите (дечији диспанзер) или службе хитне помоћи, посебно у случају да дете бора-\nви на удаљености већој од једног сата од најближег болничког дечијег одељења. \n(Ц, I)\n\nКод деце и младих лечење ДКА на нивоу основне здравствене заштите обухвата при-\nмену:\n•\t Интравенске инфузије раствора 0,9% NaCl у количини од 10 ml/kg ТМ/h током прва 1-2 сата \n\n(после тога 5 ml/kg/h).\n•\t У случају да је дете поремећеног стања свести и да лекар не може да искључи и могућност \n\nхипогликемијске кризе, може се дати раствор 0,9 NaCl i 5% гликозе ana partes.\n\n3. Већина деце и адолесцената с развијеном сликом ДКА захтева пријем у болницу \nи рехидрацију интравенским путем. (Б, I)\n\nДеца и адолесценти с лакшим облицима ДКА могу се лечити у јединицама полуинтензивне \nнеге дечијег одељења. Тешки облици дијабетесне кетоацидозе (pH крви <7,1, шок, поремећај свес-\nти, перзистентно повраћање, као и деца млађа од 5 година) треба да се хоспитализују у одељењу \nинтензивне неге.\n\n4. Основни услов успешног лечења дијабетесне кетоацидозе је стално праћење и \nнега болесника током првих 24 часа терапије. (Б, I)\n\n5. Не постоје докази да је давање бикарбоната неопходно, нити да је њихова приме-\nна код деце у дијабетесној кетоацидози безбедна! (Ц, III)\n\n6. Најчешћи појединачни узрок смртног исхода код деце и адолесцената с дијабетес-\nном кетоацидозом је едем мозга. (Б, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n32\n\nТабела 3.1.1.2. Препоруке у погледу надокнаде течности, инсулина, калијума и бикарбоната у \nлечењу дијабетесне кетоацидозе код деце\n\nНадокнада течности\n\nДеца телесне масе до 30 kg\nI сат\nII – XII сат\nXIII – XXIV сат\nДеца телесне масе изнад 30 kg\nI сат\nII – VI сат\nVI – XII сат\nXIII – XXIV сат\n\n- 15 ml/kg ТМ/h\n- 8 ml/kg ТМ/h\n- 5 ml/kg ТМ/h\n\n- 15 ml/kg ТМ/h\n- 8 ml/kg ТМ/h\n- 5 ml/kg ТМ/h\n- 3 ml/kg ТМ/h\n\nИнсулин - 0,1 IU/kg ТМ/h у боци с инфузијом- 0,05 IU/kg ТМ/h после пада гликемије <16 mmol/l\nКалијум\n\nI - XII сат - 4 mmol/l КCl /100 ml инфузионе течности\nXIII - XXIV сат - 6 mmol/l КCl /100 ml инфузионе течности\n\nБикарбонати – 8,4 % NaHCO3 (ml) - 0,3 x телесна маса (kg)  дефицит база/2\n\n3.2. Лактатна ацидоза\n\nЛактатна ацидоза је метаболичка ацидоза праћена порастом нивоа лактата више од 5 mmol/L. Мор-\nталитет је висок и достиже чак 30%. У патогенези овог поремећаја лежи дисбаланс између продукције и \nреутилизације лактата. До повећане продукције лактата може доћи: (I) у условима ткивне хипоксије; (II) \nсмањеног клиренса (шокна стања, ацидоза или отежана глуконеогенеза у јетри); или њиховим комбинова-\nним присуством.\n\nПрепоруке:\n\n1. Лактатна ацидоза у дијабетесу може бити присутна асимптоматски. (Ц, I) \n2. Третман лактатне ацидозе у дијабетесу се заснива на адекватној надокнади бикарбо-\n\nната. (Б, I)\n\nИнтарвенска апликација бикарбоната се спроводи до нормализације pH крви. Новији терапијски ас-\nпекти подразумевају употребу еквимоларне количине натријум-бикарбоната и натријум-карбоната. Како \nби се избегла пратећа хипернатријемија препоручује се дијализа. Уколико је терапија бигванидима узрок \nпрепоручује се такође дијализа, како би се одстранио лек. Терапија натријум-дихлоро-ацетатом стимули-\nше метаболичко искоришћавање лактата њиховим превођењем у пирувате, путем стимулације пируват \nдехидрогеназе. Артефицијелна вентилација се спроводи са циљем елиминације угљен-диоксида.\n\n3.3. Дијабетесно некетогено хиперосмолално стање\n\nДијабетесно хиперосмоларно некетогено (ДХН) стање карактерише: хипергликемија (која \nможе ићи и до 50 mmol/l), дехидрација са пререналном уремијом, депресија функције нервног \nсистема, неретко кома, а кетоза није присутна. Значајна карактеристика овог стања је хиперглике-\nмија без кетонурије и ацидозе.\n\nДијагностички критеријуми за ДХН: гликемија >33 mmol/l, pH krvi >7.3, ниво бикарбоната  \n>15 mEq/l, уз минималну или одсутну кетонурију или кетонемију.\n\nПрепоруке:\n\n1. У дијагностици дијабетесног некетогеног хиперосмолалног стања неопходно је детектовати \nпромене одговарајућих биохемијско-лабораторијских показатеља. (Б, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n33\n\nБиохемијско-лабораторијски показатељи овог стања су: хипергликемија, повећан хематокрит, \nуремија (пререналног типа), умерена леукоцитоза, повећана осмолалност плазме. \n\nОсмолалност плазме се прерачунава по формули:\n  2 x (плазма Na+ + плазма K+) + плазма глукоза + плазма уреа\n\nКонцентрација  јона Na+ у плазми може бити смањена, нормална или повећана, што је рела-\nтивно у односу на тотални губитак воде. Бикарбонати могу бити изнад 15 mEq/l, мада ренална \nинсуфицијенција може довести и до лактатне ацидозе. \n\n2. Успех терапије зависи од правовременог постављања дијагнозе, јер је смртност висо-\nка најчешће због инфекција и тромбоемболија. (Ц, I)\n\n3. Приступ терапији дијабетесног некетогеног хиперосмолалног стања садржи три \nглавна аспекта: (а) иницијална терапија; (б) терапија тромбоемболијских комплика-\nцја; (ц) каснији антидијабетесни третман. (Б, IIa)\n\nУ иницијалној терапији инсулин се може давати у малим дозама (4–8 IU) заједно са добром рехидра-\nцијом. Инсулин се може давати и у болусу, а затим наставити са 0,1 IU/kg/h (када се постигне гликемија око \n13,9–16,7 mmol/l, укључује се и инфузија 5% глукозе. Иако је у питању хипертонична дехидрација, чешће \nсе стање коригује са изотоничним, 150 mmol/l NaCl, а ређе хипотоничним, 75 mmol/l NaCl. Уобичајено \nје да се хипотонични раствор апликује тек када се нормализују виталне функције. Терапија тромбоембо-\nлијских компликација није увек оправдана. \n\n3.4. Хипогликемија у дијабетесу\n\nПрепоруке:\n\n1. Терапија хипогликемије треба да буде усклађена са степеном изражености симптома \nи знакова. (Б, I)\n\nСтепен 1-2: \n- 2–4 таблете декстрозе\n- 2 кафене кашичице шећера (10g), меда или џема (идеално је узети га раствореног у  води)\n- мала бочица сока који садржи шећер\n\nСтепен 3-4:\n-  интравенска апликација глукозе (25 ml глукозе као 50% раствор или 100 ml глукозе као \n\n20% раствор) спада у најуспешнији терапијски покушај, јер може подићи ниво глукозе од 1 \nmmol/l на 12,5 mmol/l у току 5 мин. Неопходан је опрез од екстравазације код интравенског \nдавања глукозе, јер може изазвати некрозу. \n\n-  глукагон се може апликовати парентерално (1 mg = 1 јединица), интравенски, интармус-\nкуларно или супкутано. Ова апликација је без ефекта уколико је пацијент дуже времена \nгладовао, или уносио алкохол, јер су депои гликогена за мобилизацију глукозе исцрпљени. \nУколико 10-15 мин након апликације глукагона нема ефекта, препоручује се интарвенска \nапликација декстрозе. Интармускуларно или супкутано глукагон могу дати и укућани или \nпријатељи, на месту где се пацијент нашао.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n34\n\n3.4.1  Хипогликемија код деце и младих особа\n\nПрепоруке:\n\n1. Одлична гликемијска контрола код деце и младих с типом 1 дијабетеса може се постићи и без \nповећања учесталости тежих хипогликемијских криза. (Б, I)\n\n2. Ниво шећера у крви код деце на терапији инсулином треба да се одржава изнад 4 mmol/l. (Ц, \nIIа)\n\n3. Мерење гликозе у крви је једини начин за потврду хипогликемије у случају да је клиничка \nслика непоуздана као и за потврду нормализације гликемије. (Ц, I)\n\n4. Деца и адолесценти с дијабетесом, њихови родитељи, учитељи и сви остали који се о њима \nстарају, треба да буду обучени за препознавање и лечење хипогликемије. Деца узраста испод \n5 - 6 година нису у стању да сама себи пруже помоћ без обзира на степен хипогликемије! (Ц, I)\n\n5.   Сваком детету или младој особи с дијабетесом у сваком тренутку треба да су доступни:\n\n•\t коцке шећера, таблете гликозе или заслађени напитак,\n\n•\t прибор за мерење концентрације гликозе у капиларној крви, и\n\n•\t комплет за давање ињекције глукагона. (Ц, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n35\n\n4.  ХРОНИЧНЕ КОМПЛИКАЦИЈЕ ДИЈАБЕТЕСА – \nСПЕЦИФИЧНОСТИ ДИЈАГНОСТИКЕ И ТЕРАПИЈЕ\n\n4.1 Дијабетесна обољења ока\n\n4.1.1Дијабетесна ретинопатија\n\nДијабетес је најчешћи узрок слепила код радно способне популације старости од 20 до 65 година. \nСлепило је 25 пута чешће код дијабетичара него код опште популације и његова инциднција је 50–65 на \n100.000 популације дијабетичара годишње у Европи. Међутим, брижљивом негом, оштећење вида услед \nдијабетеса може се спречити код великог броја пацијената.\n\nОпште препоруке:\n\n1. За редуковање ризика или успоравање прогресије ретинопатије, оптимализовати \nконтролу гликемије. (А, I)\n\n2. За редуковање ризика или успоравање прогресије ретинопатије, оптимализовати \nконтролу крвног притиска. (А, I)\n\nДобру контролу гликемије (HbA1c <7%) и крвног притиска (<130/80 mm Hg) требало би \nодржавати ради превенције појаве и прогресије дијабетесне болести ока. Брзо поправљање кон-\nтроле гликемије може довести до погоршања ретиналне болести. Ласер фотокоагулација, ако је \nнеопходна би требало да буде урађена пре брзог постизања оптималне гликорегулације.\n\nСкрининг и праћење\n\nРетинална фотографија или биомикроскопија се користе за систематски скрининг дија-\nбетесне ретинопатије. Директну офталмоскопију користити алтернативно.\n\nПрепоруке:\n\n1. Одрасли и деца узраста од 10 година и старија са типом 1 дијабетеса требало би да \nимају иницијални детаљни и свеобухватни офталмолошки или оптометријски пре-\nглед ока у првих 5 година по појави дијабетеса. (Б, I)\n\n2. Пацијенти са типом 2 дијабетеса би требало да имају иницијални и детаљни офталмо-\nлошки или оптометријски преглед непосредно по постављању дијагнозе дијабетеса. \n(Б, I)\n\n3. Жене са дијагностикованим дијабетесом које планирају трудноћу или које су трудне \nби требало да имају свеобухватни преглед ока и требало би да добију савет везан за \nразвој и/или прогресију дијабетесне ретинопатије. Преглед ока би требало обавити \nу првом триместру уз стриктно праћење током трудноће и у првих годину дана по \nпорођају. (Б, I)\n\n4. Накнадне офталмолошке или оптометријске прегледе за пацијенте са типом 1 и ти-\nпом 2 дијабетеса би требало понављати једном годишње. Ређи прегледи (на сваке 2–3 \nгодине) могу се радити у случају предходних нормалних прегледа. Чешћи прегледи су \nнеопходни у случају прогресије ретинопатије. (Б, I)\n\nВисоко квалитетне фотографије фундуса могу детектовати клинички значајну дијабетесну ре-\nтинопатију. Слике би требало да интерпретира обучени стручњак за проблеме ока. Приликом \nфотографисања ретине примењивати мидријазу изазвану тропикамидом. Премда ретиналне \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n36\n\nфотографије могу служити као скрининг метод за ретинопатију, не могу да буду замена за свеобух-\nватни преглед ока, који се обавља иницијално и у интервалима према препорукама офталмолога. \n\n4.1.2 Ласерфотокоагулација\n\nЗа сада, једини терапијски поступак који се показао ефикасним у лечењу дијабетесне рети-\nнопатије је ласерфотокоагулација очног дна, под условом да је постигнута задовољавајућа мета-\nболичка контрола дијабетеса. Благовремена ласерфотокоагулација пролиферативне дијабетесне \nретинопатије (ПДР) високог ризика може да смањи ризик од губитка вида за 70%. Ласер лечење \nклинички значајног макуларног едема помаже да се смањи ризик од губитка вида за 50% у слу-\nчајевима фокалне или дифузне макулопатије, али се није показало од користи код исхемичне \nмакулопатије. \n\nПрепоруке:\n\n1. Ласерфотокоагулациона терапија је индикована код пацијената са ПДР, клинички \nзначајним макуларним едемом и у неким случајевима тешке НПДР у циљу смањења \nризика губитка вида. (А, I)\n\n2. У свих пацијентата са дијабетесом и неоваскуларизацијама у пределу discusa или irisa \nи хеморагијама у corpus vitreum-у би требало применити ласерфотокоагулацију. (A, I)  \n\n3. Модификована ETD RS grid ласер фотокоагулација би требало да се користи код па-\nцијената са клинички значајним макуларним едемом у одсуству значајне макуларне \nисхемије. (А, I)\n\n4. Постојање ретинопатије није контраиндиација за кардиопротективну терапију ас-\nпирином, с обзиром да таква терапија не повећава ризик за настанак ретиналне хе-\nморагије. (A, II)\n\n4.1.3.  Витректомија\n\nПрепоруке:\n\n1. Пацијенте са типом 1 дијабетеса и перзистентном хеморагијом у corpus vitreum-у \nтреба упутити на рану витректомију. (Б, I)\n\n2. Витректомију би требало урадити код пацијената са тракционим одлубљивањем ре-\nтине које угрожава макулу а требало би размотрити примену витректомије и код \nпацијената са фиброваскуларним пролиферацијама. (Б, I)\n\n3. Код пацијената са типом 2 дијабетеса и хеморагијом у corpus vitreum-у која је тешка и \nонемогућава фотокоагулацију, требало би размотрити примену витректомије. (Ц, II)\n\n4.1.4.  Екстракција катаракте код пацијената са дијабетесом\n\nПрепоруке:\n\n1. Операцију катаракте не би требало одлагати код пацијената са дијабетесом. (Б, II)\n2. Екстракција катаракте се препоручује када се не може искључити постојање ретино-\n\nпатије која угрожава вид. (Ц, II)\n3. Када се планира екстракција катаракте у контексту постојања узнапредовале боле-\n\nсти, која се није стабилизовала пре операције требало би дискутовати са пацијентом \nмогућу прогресију болести и потребу за постоперативним праћењем. (Ц, II)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n37\n\n4.2. Дијабетесна обољења бубрега и уринарног тракта\n\nУ пацијената са дијабетесом, обољења бубрега и уринарног тракта представљају врло важне \nхроничне компликације ове болести. У ову групу обољења се сврставају дијабетесна нефропа-\nтија, као једна од најтежих касних компликација дијабетеса, а такође и акутни циститис, акутни и \nхронични пијелонефритис и атонија мокраћне бешике.\n\n4.2.1. Дијабетесна нефропатија\n\nДијабетесна нефропатија је врло значајна хронична компликација дијабетеса и представља \nједан од водећих узрока терминалне бубрежне инсуфицијенције, као и смртности у овој фази \nбубрежног обољења. \n\nУ основи, дијабетесна нефропатија је гломерулско обољење које се испољава у оба типа дија-\nбетеса и чији развој пролази пет основних фаза (Табела 4.2.1.1.). Детаљнија проучавања ових \nфаза су показала да су прве три фазе болести клинички неманифестне а да се тек у четвртој фази \nпојављује протеинурија као знак манифестне нефропатије. Такође, наредне студије су показале да \nсе овај развој може пратитити у клиничким условима, одређивањем уринарне екскреције албуми-\nна (УЕА) и мерењем артеријског притиска.\n\nТабела 4.2.1.1. Фазе развоја дијабетесне нефропатије\n\nI     Фаза гломерулске хиперфилтрације \nII    Фаза нормоалбуминурије\nIII   Фаза инципијентне нефропатије (микроалбуминурија, UEA: 30–300 mg/24h\nIV   Фаза манифестне протеинурије \nV    Фаза бубрежне инсуфицијенције\n\nПрепорука\n\n1. Применом метаболичке и антихипертензивне интервенције у циљу постизања опти-\nмалне гликорегулације и циљних вредности артеријског притиска, може се успорити \nпрогресија или чак зауставити развој болести али само у прве три фазе развоја овог \nобољења. (А, I)\n\nСкрининг и дијагноза\n\nДијагноза манифестне нефропатије се поставља на основу налаза перзистентне протеинурије \n(> 500 mg/24h), у условима одсуства уринарне инфекције, претходног интензивног физичког на-\nпора или других чинилаца који могу привремено повећати уринарну екскрецију протеина.\n\nМеђутим, с обзиром на значај откривања обољења у ранијим фазама, развијене су могућности \nдетекције присуства инципијентне нефропатије и праћења фактора ризика за развој обољења у \nовој фази. У том смислу је утврђено да је појава микроалбуминурије, тј. UEA 30–300 mg/24h врло \nпоуздан клинички маркер прогресије ка протеинурији и бубрежној инсуфицијенцији, а фаза која \nсе карактерише микроалбуминуријом дефинисана је као инципијентна нефропатија. Због тога је \nдетекција инципијентне нефропатије на основу микроалбуминурије укључена као неизоставни \nдео не само савремене дијагностике нефропатије него и редовног праћења пацијената са дијабе-\nтесом. Након утврђивања постојања инципијентне нефропатије, у ових пацијената је неопходно \nпосебно праћење не само албуминурије, односно параметара бубрежне функције, него и арте-\nријског притиска као значајног фактора који фаворизује прогресију болести. \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n38\n\nПрепоруке\n\n1. Једном годишње треба проверити УЕА у свих пацијената са типом 1 дијабетеса по-\nчевши 5 година након постављања дијагнозе, а у пацијената са типом 2 дијабетеса \nодмах након постављања дијагнозе дијабетеса. (Б, I)\n\n2. У свих пацијената са дијабетесом, без обзира на ниво УЕА, једном годишње је неоп-\nходно проверити ниво креатинина у серуму који треба да се користи за израчунавање \nGFR ради процене степена бубрежне инсуфицијенције. (Ц, I)  \n\nЗа детекцију албуминурије може се, осим 24 h урина, користити и јутарњи узорак урина у \nкоме се одређује албумин/креатинин однос (нормално: <30; микроалбуминурија: 30–300; макро-\nалбуминурија: > 300 mg/mg креатинина). Одређивање само албумина у јутарњем узорку урина \nбез одређивања и креатинина је мање поуздано и повезано са више лажно позитивних или нега-\nтивних резултата.  \n\nПроцена нивоа јачине гломерулске филтрације (GFR, glomerular filtration rate) врши се на ос-\nнову MDRD (modification of diet in renal disease) формуле, а користећи ниво серумског креатинина \n(израженог у mmol/l), године стрости и пол пацијента:\n\nGFR (mL/min/1.73 m2) = 186 × (креатинин/88.4)-1.154  × (год.)-0.203 × (0.742 ако је жена)\n \nКалкулатори су доступни на интернет страници: http://www.nkdep.nih.gov.\n\nКада је ниво процењеног GFR-a < 60 ml/min/1.73m2, неопходан је скрининг компликација бу-\nбрежне инсуфицијенције те се саветује консултација нефролога. \n\n \nТерапија\n\nУ фази инципијентне нефропатије, како су показале мултицентричне студије, примена стрикт-\nне контроле артеријског притиска (< 130/80 mmHg) и стриктне контроле гликорегулације (ус-\nпостављање циљних вредности гликемије и HbA1c у задовољавајућем опсегу) може значајно \nсмањити ризик за прогресију болести.\n\nУ фази манифестне нефропатије, контрола артеријског притиска сразмерна степену очуване \nбубрежне функције има највећи значај, док нешто мањи значај има успостављање оптималне \nгликорегулације, а повољан ефекат се може постићи отклањањем поремећаја нивоа липопроте-\nина, анемије, инфекције, редукцијом уноса протеина, као и ранијом применом терапије замене \nбубрега.\n\nПрепоруке\n\n1. Препоручује се примена ACE инхибитора или ARB у свих пацијената са дијабетесом \nи микро- или макроалбуминуријом (изузев трудница). (A. I)\n\n2. У пацијената који су већ на терапији ACE инхибиторима или АRB, као додатна тера-\nпија могу се користити лекови из групе диуретика, блокатора калцијумских канала \nи бета блокатора. (Б, I)\n\n3. Ако постоји прогресија нефропатије упркос оптималној контроли гликемије и арте-\nријског притиска саветује се редукција уноса протеина на 0,8–1,0 g/kgTT/dan (у ра-\nнијим фазама бубрежне инсуфицијенције) или до 0,8 g/kgTT/дан (у каснијим фазама \nбубрежне инсуфицијенције). (Б, II)\n\nНовије студије показују да комбинација лекова који блокирају ренин-ангиотензин-алдостерон \nсистем (ACE инхибитори + АRB или минералокортикоидни антагонисти или директни инхиби-\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n39\n\nтори ренина) могу имати додатни ефекат у снижењу албуминурије. Међутим, дуготрајни ефекти \nоваквих комбинација на бубрежне или кардиоваскуларне исходе нису довољно испитани у доса-\nдашњим клиничким студијама, а могу бити удружени са повишеним ризиком од хиперкалијемије.  \n\nТерапијски алгоритми:\n\nУ пацијената са дијабетесом, терапија инципијентне нефропатије треба да се обавља према сле-\nдећим препорукама (А, I)\n\nТабела 4.2.1.2.1.Терапија инципијентне нефропатије\n\nТерапија инципијентне нефропатије\n\n•\t стриктна контрола артеријског притиска (< 130/80 mmHg)  \n(ACЕ инхибитори, затим диуретици Хенлеове петље, антагонисти  \nкалцијумских канала, блокатори алфа адренергијских рецептора или други лекови)\n\n•\t стриктна контрола гликорегулације  \n(тип 1: интензивирана инсулинска терапија)  \n(тип 2: интензивирана терапија: орални агенси, орални агенси+инсулин, монотерапија инсулином, \nинтензивирана инсулинска терапија)\n\nУ пацијената са дијабетесом, терапија манифестне нефропатије треба да се обавља према сле-\nдећим препорукама (А, I)\n\nТабела 4.2.1.2.2.Терапија манифестне нефропатије\n\nТерапија манифестне нефропатије\n•\t контрола артеријског притиска \n•\t контрола гликорегулације\n•\t отклањање поремећаја нивоа липопротеина\n•\t отклањање анемије\n•\t отклањање инфекције\n•\t редукција уноса протеина  (< 0.8 g/кg тт)\n•\t рана примена терапије замене бубрега \n\n4.2.2. Друга обољења\n\nУ дијабетесу су присутна са повећаном учесталошћу и друга обољења уринарног тракта, на-\nрочито акутни циститис, акутни и хронични пијелонефритис и атонија мокраћне бешике, а често \nсе може јавити и асимптоматска бактериурија. У случају прогредирања, ова обољења могу често \nдати и папиларну некрозу у ових пацијената.\n\nУ дијагностици и терапији ових обољења важе препоруке које су изнесене у поглављима о \nнеуропатији и о инфекцијама у дијабетесу. (в.  4.4 и 4.5.)\n\nДијагноза и терапија дијабетесне нефропатије према нивоима здравствене заштите дате су у \nширој верзији водича на интернет страници.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n40\n\n4.3. КАРДИОВАСКУЛАРНА ОБОЉЕЊА У ДИЈАБЕТЕСУ\n\n4.3.1. Кардиоваскуларни ризик у дијабетесу: детекција и превенција\n \n\n4.3.1.1.  Артеријска хипертензија\n\nПрепоруке:\n\nСкрининг и дијагноза\n\n1. Мерење крвног притиска се препоручује на свакој рутинској контроли у свих па-\nцијената са дијабетесом. (Б, I)\n\n  \nМерење треба спроводити у седећем положају, након одмора од 5 минута, коришћењем адек-\n\nватне величине манжетне према величини обима надлактице. Повишене вредности крвног при-\nтиска (КП) треба потврдити у још једном мерењу, другог дана. \n\n2. Дијагноза хипертензије у пацијената са дијабетесом се поставља када су у два одвоје-\nна мерења вредности систолног КП ≥ 130 mmHg или дијастолног КП ≥ 80 mmHg. (Б, I)\n\nДијагноза хипертензије се поставља ако у два раздвојена мерења (у два различита дана) болес-\nник има артеријски притисак изнад горепоменутих вредности. Код неких болесника се дијагноза \nпоставља тек после примене неинвазивног 24h амбулаторног мониторинга крвног притиска. То \nсе примењује када постоје неуобичајене варијације крвног притиска, за дијагнозу хипертензије \n„белог мантила“ или када постоје знаци и симптоми који указују да вероватно постоји хипертен-\nзија, али се она није регистровала стандардним методама. Ако се утврди хипертензија, она се \nконтролише чешће, према резултатима терапије, а пожељно једном месечно.\n\nЦиљне вредности артеријског притиска\n\n1. Циљна вредност систолног КП <130 mmHg се препоручује за већину пацијената са \nдијабетесом (Б, IIa)\n\n2. Индивидуално подешавање циљних вредности КП (више или ниже од препоруче-\nних) може бити одговарајуће у зависности од карактеристика пацијента и/или тера-\nпијског одговора (A, II)\n\n3. Циљна вредност дијастолног КП у пацијената са дијабетесом је <80 mmHg (A, II)\n\nЈедина студија која је испитивала ефикасност интензивног третмана (снижење систолног АП \nна вредности <120 mmHg) je ACCORD студија где је овакав третман довео само до снижења ри-\nзика за мождани удар, али не и за друге КВ догађаје. При томе треба имати у виду да су студије \nпоказале да вредности систолног КП > 140 mmHg повећавају ризик за КВ догађаје. \n\nТерапија хипертензије\n\n1. Само нефармаколошке мере (дијета ради редукције прекомерне телесне масе, смањен \nунос соли и алкохола, повећање физичке активности) се могу примењивати у особа са \nдијабетесом у којих је вредност систолног КП 130–139 mmHg и дијастолног КП 80–89 \nmmHg и то најдуже 3 месеца; уколико нису постигнуте циљне вредности артеријског \nпритиска у том периоду неопходно је применити и фармаколошке мере. (Ц, IIб)\n\n2. У пацијената са дијабетесом неопходно је започети примену фармаколошких мера \nодмах по постављању дијагнозе хипертензије (или током праћења) истовремено \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n41\n\nса нефармаколошким мерама, уколико су вредности систолног КП ≥ 140 mmHg ili \nдијастолног КП ≥ 90 mmHg. (A, I)\n\n3. Примена АЦЕ  инхибитора или АРБ (блокатора ангиотензин рецептора) у оболелих \nод дијабетеса су лекови избора у лечењу артеријске хипертензије, било као монотера-\nпија или у комбинацији са другим лековима. (A, IIa)\n\n4. Примена више врста антихипертензива (2 или више лекова у максималним дозама) је чес-\nто неопходна у пацијената са дијабетесом ради постизања циљних вредности КП. (A, IIa)\n\n5. Уколико се применом АЦЕ инхибитора/АРБ не постижу циљне вредности КП, ле-\nкови избора у другој линији су диуретици и блокатори калцијумских канала. (A, II)\n\n6. У пацијената са дијабетесом и микроалбимунуријом саветује се примена ACE инхи-\nбитора/АРБ и када је КП у опсегу високо нормалних вредности због израженог кар-\nдио- и ренопротективног ефекта ових лекова. (Б, I)\n\n7. У трудница са дијабетесом циљна вредност КП je 110-129/65-79 mmHg. ACЕ инхиби-\nтори и АРБ су контраиндиковани у трудноћи. (Ц, II)\n\n8. Бета блокатори се могу користити у лечењу хипертензије, посебно код дијабетичара \nкоји су прележали инфаркт или имају нестабилну anginu pectoris. Неопходан је опрез \nкод болесника са вегетативном неуропатијом и који не препознају хипогликемије, \nтада користити селективне бета блокаторе. (Б, I)\n\nКод избора медикамената неопходно је водити рачуна о предностима и недостацима самог \nлека, о његовим ефектима на гликорегулацију, метаболизам липида и функцију органа који су \nчесто погођени дијабетесним компликацијама (бубрег, срце, око).\n\nНа основу бројних студија је показано да примена АЦЕ инхибитора или АРБ има веома по-\nвољне ефекте на регулацију КП, превенцију и успоравање развоја исхемијске болести срца, успо-\nравање развоја и других дијабетесних компликација, пре свега нефропатије и ретинопатије, као и \nда имају повољне ефекте на инсулинску сензитивност па тиме и на гликорегулацију, а за поједине \nлекове из ове групе је показано и да смањују ризик за развој типа 2 дијабетеса. Ови лекови се могу \nкомбиновати са другим лековима као што су диуретици или блокатори калцијумских канала.\n\nПримена блокатора калцијумских канала се показала ефикасна у регулацији KП, а и не утичу \nна метаболизам гликозе и липида. Ови лекови се могу примењивати као монотерапија или у ком-\nбинацијама са другим антихипертензивима.\n\nТиазидни диуретици се код болесника без дијабетеса широко примењују у лечењу хипертен-\nзије. Код дијабетичара, међутим, могу да погоршају инсулинску резистенцију и имају негативни \nефекат на липидни профил. Постоје препоруке и о употреби диуретика као лека другог избора у \nпацијената са дијабетесом (када се монотерапијом АЦЕ инхибитор или АРБ не постижу циљне \nвредности). \n\nПримена неселективних бета адренергичких блокатора није прва линија терапије хипертен-\nзије у дијабетесу  јер су они прилично потентни у маскирању симптома хипогликемије. Примена \nселективних бета блокатора нема ове нежељене ефекте. Код дијабетичара са ИБС, као и код оних \nкоји су прележали инфаркт миокарда имају повољан ефекат на преживљавање.\n\nАлфа адренергички благо поправљају инсулинску резистенцију, а имају и повољне ефекте и \nна липидни профил. Примена алфа адренергичких блокатора и симпатичких инхибитора може \nдовести до ортостатске хипотензије, посебно код дијабетичара са аутономном неуропатијом.\n\nКод свих болесника са хипертензијом је важно да се мери КП и у стојећем ставу ради утврђи-\nвања постојања ортостатске хипотензије, јер то утиче на избор антихипертензива и може значити \nпостојање вегетативне неуропатије.\n\n4.3.1.2.  Дислипидемија\n\nНајчешћи поремећај метаболизма липопротеина у дијабетесу манифестује се повишењем ни-\nвоа триглицерида, снижењем HDL холестерола уз ниво LDL холестерола који не мора бити зна-\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n42\n\nчајно повишен у поређењу са недијабетичарима. Међутим, у дијабетесу постоје значајне квалита-\nтивне промене LDL партикула (мали густи LDL богат триглицеридима) које га чине осетљивим на \nоксидацију, чиме је и ризик за појаву атеросклерозе повишен. Имајући у виду ова сазнања, према \nнајновијим ставовима NCEP ATP-III, дијабетес (и тип 1 и тип 2) представља еквивалент коронарне \nболести због чега је и циљна вредност LDL холестерола у ових пацијената изузетно ниска.  \n\nПрепоруке:\n\nСкрининг \n\n1. У одраслих пацијената са дијабетесом препоручује се одређивање нивоа липида нај-\nмање једном годишње. У особа са вредностима липида у оквиру ниског ризика (LDL \n< 2,6 mmol/l; HDL > 1,29 mmol/l и триглицериди < 1,70 mmol/l) контрола нивоа липида \nможе се спроводити једном у две године. (Б, I)\n\nТерапијске препоруке и циљне вредности\n\nПрема најновијим препорукама Америчког удружења за дијабетес (American Diabetes Associa-\ntion, АDА) и NCEP примарни терапијски циљ у пацијената са дијабетесом је нормализација нивоа \nLDL холестерола. Међутим, избор секундарног и терцијарног циља се разликују према препорука-\nма АDА и NCEP. Уколико је, према NCEP, постигнут примарни циљ (достигнута циљна вредност \nLDL), а постоји повишен ниво триглицерида (≥ 2,26 mmol/l), секундарни терапијски циљ је нор-\nмализација нивоа non HDL холестерола (0,78 mmol/l више од циљне вредности за LDL, односно \nциљна вредност за non HDL треба да буде ≤ 3,37 mmol/l). Међутим, АDА препоручује као секун-\nдарни терапијски циљ повишење нивоа HDL холестерола. Оба удружења, и АDА и NCEP, слажу \nсе у избору терцијарног циља – нормализације нивоа триглицерида. Такође, и најновије препоруке \nЕвропских удружења кардиолога и удружења за атеросклерозу (ЕSC/ЕАS) издвајају ниво LDL као \nпримарни терапијски циљ, док су non HDL и apo B секундарни терапијски циљ у пацијената са \nдијабетесом. \n\n1. У пацијената са дијабетесом без КВБ примарни терапијски циљ је ниво LDL < 2,6 \nmmol/l. (А, I)\n\n2. Секундарни терапијски циљ у ових пацијената је non HDL < 3,3 mmol/l и apo B < 1,0 \ng/L (Б, I)\n\n3. Опционо, у пацијената са дијабетесом и присутном КВБ циљна вредност LDL треба \nда буде < 1,8 mmol/l. Секундарни терапијски циљ у ових пацијената је non HDL < 2,6 \nmmol/l и apo B < 0,8 g/L (Б, I)\n\n4. У свих пацијената са дијабетесом препоручује се смањење нивоа триглицерида \nна вредности < 1,7 mmol/l и повишење нивоа HDL холестерола на вредности > 1,15 \nmmol/l. У жена циљна вредност HDL треба да буде > 1,29 mmol/l. (Б, I)\n\nТабела  4.3.1.1.   Циљне вредности липида у пацијената са дијабетесом\n\nЛипидни параметар Без КВБ Са КВБ\n\nLDL-h (mmol/l) < 2,6 < 1,8 (опциoно)\nNon HDL-h (mmol/l) * < 3,3 < 2,6\nHDL-h (mmol/l) > 1,15 (м);  > 1,29 (ж) > 1,15 (м);  > 1,29 (ж)\nТg (mmol/l) < 1,7 < 1,7\nАpo B (g/l) < 1,0 < 0,8\n\n* Non HDL-х = укупан холестерол – HDL-h \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n43\n\n5. У пацијената са дијабетесом и КВБ препоручује се примена статина, без обзира на \nниво липида (А, I)\n\n6. У пацијената са дијабетесом без КВБ, старијих од 40 година и који имају један или \nвише КВ фактора ризика препоручује се примена терапије статинима (А, II)\n\n7. У пацијената са дијабетесом млађих од 40 година са присутним другим КВ факто-\nрима ризика у којих није постигнута циљна вредност LDL адекватном изменом на-\nчина живота (дијета + физичка активност) препоручује се примена фармаколошких \nмера. (Ц, I)\n\n8. Уколико се применом максималне дозе статина (која се може толерисати) не постижу \nциљне вредности LDL, редукција нивоа LDL за 30–40% је алтернативни терапијски \nциљ. (А, I)\n\n9. Смањење нивоа триглицерида и повишење нивоа HDL холестерола применом фибра-\nта је удружено са редукцијом кардиоваскуларних догађаја у дијабетичара с истовре-\nмено присутном КВБ, ниским нивоом HDL и скоро нормалним нивоом LDL. (А, II)\n\n10. Комбинована терапија (статини са другим хиполипемицима) може бити неопходна за \nпостизање препоручених циљних вредности липида, али до сада није евалуирана у \nвеликим, добро дизајнираним студијама у смислу испитивања ефекта на редукцију \nКВ ризика или сигурности. (Ц, II)\n\n11. У случају значајније повишеног нивоа триглицерида (≥ 5,7 mmol/l), редукција ни-\nвоа триглицерида на вредности <5,7 mmol/l постаје примарни терапијски циљ ради \nсмањења ризика за развој акутног панкреатитиса. (А, I)\n\n12. У свих пацијената са типом 1 дијабетеса и присутном микроалбуминуријом или не-\nфропатијом препоручује се примена статина ради смањења нивоа LDL (најмање \n30%) без обзира на базални ниво LDL холестерола. (Ц, I)\n\n13. Статини су контраиндиковани у трудноћи. (Б, III)\n\n4.3.1.3.  Пушење\n\nПрепоруке:\n\n1. Неопходно је саветовати све пацијенте са дијабетесом о неопходности престанка пу-\nшења. (А, I)\n\n2. Саветовања и едукације о престанку пушења треба да буду део рутинске контроле у \nпацијената са дијабетесом (Б, I)\n\n4.3.1.4.  Антитромбоцитна терапија\n\nПрепоруке:\n\n1. Размотрити примену аспирина (75–162 mg/дан) као примарну превенцију КВБ у \nпацијената са типом 1 и типом 2 дијабетеса и повишеним КВ ризиком: мушкарци \nстарији од 50 год и жене старије од 60 год који имају бар један КВ фактор ризика \n(позитивна породична анамнеза за КВБ, хипертензија, пушење, дислипидемија, ал-\nбуминурија) (Б, II)\n\n2. Аспирин (75–162 mg/дан) се препоручује у секундарној превенцији у пацијената са \nдијабетесом и дијагнозом КВБ (А, I)\n\n3. Уколико постоји алергија на аспирин препоручује се примена клопидогрела у дози \n75 mg/дан. (А, I)\n\n4. Препоручује се комбинована примена аспирина (75–162 mg/дан) и клопидогрела \n(75 mg/дан) у трајању од годину дана након акутног коронарног синдрома у пације-\nната са дијабетесом. (А, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n44\n\n5. Аспирин и антикоагулантна терапија се примењује код дијабетесних пацијената са \nатријалном фибрилацијом у циљу превенције CVI. ( Ц, I)\n\n4.3.2.  Исхемијска болест срца (ИБС)\n\nОсновне карактеристике ИБС у дијабетесу су да се јавља у нешто млађим годинама него код \nнедијабетичара, често се убрзано погоршава, а промене на крвним судовима могу бити дифузне. \nКлинички не тако ретко изостају класични ангинозни болови због вегетативне неуропатије. Као \nеквиваленти ангинозних болова код дијабетичара се јављају гушење или малаксалост и презноја-\nвање. Како код дијабетичара често постоји и аутономна вегетативина неуропатија кардиоваску-\nларног система, ризик за настанак бројних компликација је велики.\n\nПрепоруке:\n\nСкрининг и дијагноза\n\n1. У асимптоматских пацијената са дијабетесом рутински скрининг за ИБС се не пре-\nпоручује све док су КВ фактори ризика под контролом. (А, II)\n\nУ циљу идентификовања присуства ИБС у асимптоматских пацијената са дијабетесом и даље \nсе препоручује приступ заснован на процени КВ ризика кроз детаљно евалуирање фактора ризика \nједном годишње. \n\nДијагноза ИБС у оболелих од дијабетеса се поставља на исти начин као и код  недијабетичара, \nи по истим критеријумима, а на основу субјективних сметњи и типичних промена на ST сегменту \nна стандардном ЕКГ запису. С обзиром на особености клиничке слике ИБС код дијабетичара, \nпотребно је контролисати ЕКГ чак и када болесник нема уобичајене тегобе и то бар једном го-\nдишње. Уколико се на ЕКГ запису не утврде типичне промене за ИБС а болесник има позитивне \nи друге факторе ризика и/или поменуте неспецифичне симптоме, саветује се тест оптерећења.  \n\nОбе врсте прегледа се спроводе на примарном нивоу здраствене заштите. Стандардни тест \nоптерећења и поред високе специфичности има сензитивност да открије само 50–60 % случајева \nИБС.\n\n2. У циљу постављања дијагнозе ИБС у пацијената са дијабетесом тест оптерећења се \nспроводи када:\na. Постоје типични или атипични кардијални симптоми (Б, I)\nb. Постоје промене на ЕКГ-у у миру (на пример Q зубац) (Ц, I)\nc. Постоји периферна артеријска болест (Ц, I)\nd. Постоји каротидна болест, транзиторни исхемијски атак или мождани удар (Ц, I)\n\nПримарна превенција ИБС у дијабетесу\n\nПримарна превенција ИБС обухвата утврђивање и кориговање свих фактора ризика за развој \nКВБ. Примењује се код свих дијабетичара, без обзира на тип болести, али и код особа са IGT и \nIFG. Неке од ових мера се могу примењивати код свих дијабетичара, док се друге примењују само \nкод болесника који имају одређене факторе ризика. \n\nПрепоручује се промена животног стила (односи се тип исхране, физичку активност и одр-\nжавање телесне тежине у пожељним границама), престанак пушења, контрола гликемије, нивоа \nлипида и нивоа крвног притиска и примена аспирина. \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n45\n\nСпецифичности терапије ИБС у дијабетесу \n\n1. У пацијената са дијабетесом и потврђеном дијагнозом ИБС размотрити примену \nАЦЕ инхибитора (Б, I) док се употреба аспирина и статина (уколико нема контраин-\nдикација) препоручује у циљу превенције нових коронарних догађаја (А, I)\n\n2. У пацијената са дијабетесом и прележаним инфарктом миокарда препоручује се упо-\nтреба бета блокатора најмање 2 године после коронарног догађаја (Б, I)\n\n3. Метформин се може примењивати у пацијената са дијабетесом и срчаном инсуфи-\nцијенцијом у условима нормалне бубрежне функције. (Ц, I)\n\nСпецифичности реваскуларизације миокарда код болесника са дијабетесом\n\n1. Код болесника са дијабетесом и STEMI, примарна перкутана ангиопластика је ме-\nтода избора уколико може бити изведена у препорученом  временском оквиру. (А, I) \nУпотреба стентова обложених лековима је индикована како би се смањила учеста-\nлост рестенозе и поновне реваскуларизације. (А, I)\n\n2. Код болесника са дијабетесом хируршка реваскуларизација има предност у односу на \nангиопластику, уколико тежина коронарне болести оправдава хируршки приступ, а \nочекивани добит и дужина трајања живота превазилазе ризик хируршке интервен-\nције. (Б, IIа)\n\n3. Систематска употреба ГИК-а у току реваскуларизационе терапије у пацијената са \nдијабетесом се не препоручује. (Б, III)\n\nТерапија хипергликемије у акутном коронарном синдрому (АКС) код болесника са дијабетесом\n\n1. Одређивање нивоа гликемије мора бити део иницијалне лабораторијске евалуације \nу свих пацијената са суспектним или потврђеним АКС (А, I)\n\n2. Неопходно је одржавати ниво гликемије < 11 mmol/l уз избегавање хипогликемија \n(оптимално гликемија не би требало да буде < 5 mmol/l) (Б, I)\n\n3. За терапију хипергликемије у АКС користити инсулин интравенски уз подешавање \nдозе према скали и одређивање нивоа гликемија на 1h. (Б, I)\n\n4. Рутинска примена ГИК у пацијената са АКС се не препоручује. (Б, III) \n\n4.3.3. Цереброваскуларна болест \n\nДијагноза промена у цереброваскуларној функцији се поставља на исти начин као у недија-\nбетичара.\n\nПрепоруке:\n\n1. Превенција ЦВИ у оболелих од дијабетеса је корекција свих фактора ризика за раз-\nвој макроваскуларних компликација. (Б, II)\n\nУ досадашњим студијама нема чврстих доказа да добра гликорегулација смањује и ризик од \nЦВИ. Међутим, у неким студијама је указано да агресивнија редукција артеријског притиска  \nприменом АЦЕ инхибитора или АРБ смањује ризик од ЦВИ. Примена статина у болесника са \nдијабетесом може да смањи ризик од првог акутног исхемијског можданог удара.\n\n2. Терапија промена у цереброваскуларном протоку у оболелих од дијабетеса  је приме-\nна мера које стабилизују плак и смањују ризик од његове руптуре. (Б, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n46\n\nПримена вазодилататора нема већи значај, а може напротив и да погорша стање уколико је болесник \nнормотензиван или хипотензиван. Примена пентоксифилина теоријски има смисла али проспективни ре-\nзултати нису потвђени.\n\n3. Ако је проток кроз каротидне артерије на појединим локализованим местима смањен \nза 60%–70%, а не постоје контраиндикације, болесника треба упути на оперативно \nлечење. (А, II)\n\nПосле операције неопходна је примена антикоагулантне терапије, праћење и кориговање свих \nфактора који имају значај за развој атерогенезе.\n\n4.3.4.  Периферна васкуларна болест (ПВБ) \n\nУ основи ПВБ је последица формирања атероматозних плакова и медиосклерозе, односно меди-\nокалцинозе медије артерија.\n\nКод дијабетичара се истовремено са васкуларним дешавају промене и на периферним нерви-\nма (сензорним и моторним), али и на нервима који регулишу вазодилатацију, вазоконстрикцију и \nфункцију знојних жлезда. Због овакве удружености промена, испољавање периферне васкуларне \nболести у дијабетичара је веома разноврсно. Она може да се испољава од умерених тегоба током \nнапора до настанка гангрена. Гангрене су 20–50 пута чешће у дијабетичара у односу на недија-\nбетичаре. Фактори ризика за развој ПВБ су идентични са онима који су значајни за развој других \nваскуларних компликација.\n\nПрепоруке:\n\n1. Уклањање фактора ризика за ПВБ може да превенира појаву улцерација, тешких \nинфекција, гангрена и ампутација. Зато се провера фактора ризика врши најмање \nједном годишње и неопходна је стална едукација болесника. (А, I)\n\n2. Скрининг за ПВБ се врши на нивоу примарне здравствене заштите тако што се нај-\nмање једном годишње палпирају пулсеви артерија стопала. (Ц, I)\n\n3. Дијагноза ПВБ се поставља на примарном нивоу здравствене заштите палпацијом \nпулса и допплер прегледом у случају непалпабилности пулсева на артеријама стопа-\nла. (Б, II)     \n\nАко болесник има тегобе типа claudicatio intermittens, осећај хладноће, бледило коже ако се \nнога елевира под углом од 45 степени у трајању од 15 s, ако постоје промене у изгледу коже, спо-\nријег зарастања рана и понављана појава улцерација, дијагноза ПВБ је вероватна и потребно је \nизвршити проверу места оклузије палпацијом пулсева и Doppler прегледом.\n\n4. Превенција ПВБ је примена свих мера које смањују постојање свих фактора ризика \nи у основи је иста као и за ИБС (Б, I)\n\n5. Конзервативна, медикаментна терапија је релативно ефикасна само у почетним ста-\nдијумима болести, а хирушка реконструкција циркулације је могућа само ако су ок-\nлузије јасно локализоване и то само на неколико места. (Б, II)\n\n4.3.5. Дијабетесно стопало   \n\nУлкусна болест стопала претходи патологија у 80% ампутација. Сем утицаја на инвалидитет \nдијабетесно стопало повећава и морталитету код дијабетичара.                  \n\nДијабетесно стопало је последица неуро-исхемијских промена које се повремено компликују \nјош додатном инфекцијом. Појава улцерација на стопалу, затим настанак гангрене и последичне \nампутације су значајни узроци морбидитета и инвалидности у оболелих од дијабетеса.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n47\n\nДијабетесно стопало се клинички манифестује у виду: улцерације (са инфекцијом или без ње), \nтипичног деформитета стопала (све до Charcotove артропатије), појаве хроничног отока, исхе-\nмичних промена, па све до настанка некрозе и гангрене.\n\nПрепоруке:\n\n1. Рано откривање особа са ризиком за развој дијабетесног стопала је услов за адекват-\nно лечење и смањење ризика од ампутација. (А, I)\n\nФактори ризика за развој дијабетесног стопала су: трајање дијабетеса преко 10 година, мушки пол, \nдуготрајно лоша гликорегулација, присуство кардиоваскуларних, очних и бубрежних компликација дија-\nбетеса, алкохол, пушење, лоша едукација о нези стопала, ношење неадекватне обуће и др.\n\n2. Присуство више фактора ризика за развој дијабетесног стопала повећава вероват-\nноћу да ће се јавити клиничке промене. (Ц, I)\n\nДијабетесно стопало се схематски може поделити у два типа:\n\n1)  неуропатско стопало у којем доминира неуропатија, а где је циркулација још задовоља-\nвајућа и \n\n2) �неуроисхемично стопало�у којем је поред неуропатије присутна још и недовољна цир-\nкулација са непалпабилним педалним пулсевима. Чисто исхемично стопало, без пратеће \nнеуропатије се у дијабетесних болесника виђа веома ретко, а третман је исти као и за неуро-\nисхемично стопало. У пракси се најчешће виђа мешани облик, тј. неуроисхемично стопало. \n\n \nТабела 4.3.5.1.  Основне карактеристике неуропатског и неуроисхемичног стопала     \n\nНеуропатско стопало Неуроисхемично стопало\n\nКарактеристике Топло\nПалпабилни пулсеви\nРужичаста кожа     \nВене дорзума стопала могу бити проширене                                                                  \n\nХладно\nНепалпабилни пулсеви\nБледило при елевацији\nЦрвенило стопала када нога виси\n\nКомпликације Задебљања (жуљеви), неосетљивост и сувоћа коже\nБезболни улкус\nГангрена (често на месту притиска)\nCharcotove артропатија\nНеуропатски едеми\n\nКлаудикације\nУлкус (може бити болан)\nГангрена дисталних делова прстију\nБол у мировању\n\n3. Скрининг за откривање особа са ризиком да развију дијабетесно стопало врши се \nна примарном нивоу здраствене заштите обавезним прегледом најмање једном го-\nдишње. (А, I)\n\n4. Дијагноза дијабетесног стопала се поставља на примарном нивоу здраствене зашти-\nте на основу стандардног прегледа стопала, често у одсуству тегоба у болесника. (Ц, I)\n\n5. Превенција развоја дијабетесног стопала се врши код свих дијабетичара, а посебно \nу особа са повећаним ризиком за развој ове болести применом свих мера едукације \nоко неге стопала, заштите стопала од повређивања, раног и правилног лечења свих \nозледа и лечењем  ПВБ. (Б, I)\n\n6. Новооткривена улкусна болест стопала захтева хоспитализацију. Лечење дијабетес-\nног стопала је тимско и захтева консултације дијабетолога, васкуларног и ортопед-\nског хирурга и неуролога. Наставак лечења је на примарном нивоу у специјализова-\nним амбулантама.  (Ц, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n48\n\nАдекватно, а што једноставније растерећење стопала  има задатак да растерети угрожено под-\nручје уз распоређивање притиска равномерно на остале делове стопала и први је корак у лечењу \nдијабетесног стопала. Иницирање течног силикона у поткожно ткиво, на оним местима где су \nкоштане проминенције и повећан притисак (нпр. главице метатарзалних костију или где су већ \nформирани калуси) има задатак да смањи притисак на ткиво и спречи појаву улцерације. Испи-\nтивања су још у току. \n\nЛечење улцерација подразумева редован (оштар) дебридман ране уз њено чишћење и прекри-\nвање ране уз адекватну заштиту и лечење од инфекције. За инфекцију се примењују антибиотици \nшироког спектра према био- и антибиограму и клиничком одговору на овај третман.\n\nФактори раста и кожни графтови, од еквивалената хумане коже добијених ткивним ин-\nжењерингом, показали су несумњиву корист у лечењу улцерација уз напомену да је ова терапија \nскупа и не примењује се широко у свакодневној пракси. Она се обавезно комбинује са адекватним \nрастерећењем и дебридманом. \n\nОпсежнији хируршки захвати примењују се у случају проширене инфекције, односно гангре-\nне и подразумевају инцизије, дренаже (уз енергичну антибиотску терапију), мање ампутационе \nзахвате (прст), али и веће ампутације дела стопала, потколенице. Такође, у случају изражене пе-\nриферне оклузивне артеријске болести индиковани су хируршки реваскуларизациони захвати као \nшто су артеријски by-pass и ангиопластика.\n\nКонзервативно лечење неуропатске остеоартропатије (Charcotove артропатије) подразуме-\nва растерећење стопала и антиинфламаторну терапију у акутној фази. Ако се развије хронична \nфаза терапија је комплексна и подразумева растерећење стопала, ношење одговарајуће обуће фор-\nмиране према облику стопала (“калуп-одливак”), а у обзир долази и хируршки третман. \n\n4.4. ДИЈАБЕТЕСНЕ  НЕУРОПАТИЈЕ\n\n4.4. 1.  Полинеуропатија\n\nПериферна неуропатија је честа компликација типа 1 и типа 2 дијабетеса, а чак и до 50% ста-\nријих од 60 година има ову компликацију дијабетеса. Присутни су скоро сви типови клиничких и \nелектрофизиолошких поремећаја: мононеуропатија која укључује и кранијалне нерве; мултипла \nмононеуропатија; проксимална акутна радиокулопатија; акутна болна и дистална симетрична \nсензорна полинеуропатија.\n\nОпште препоруке:\n\n1. Код свих пацијената урадити скрининг за дисталну симетричну полинеуропатију \n(ДПН) у време постављања дијагнозе типа 2 дијабетеса, и 5 година након постављања \nдијагнозе типа 1 дијабетеса, а затим барем једном годишње, коришћењем једностав-\nних клиничкх тестова. (А, I)\n\n2. Електрофизиолошки тестови су ретко потребни, изузев у ситуацијама када је кли-\nничко испољавање неуропатије атипично. (Б, II)\n\n3. Скрининг знакова и симптома кардиоваскуларне аутономне неуропатије би требало \nучинити у време дијагностиковања типа 2 дијабетеса и 5 година по постављању дија-\nгнозе типа 1 дијабетеса. Специфични тестови су ретко неопходни и не утичу битније \nна исход лечења. (Ц, II)\n\n4. Препоручује се примена лекова за ублажавање специфичних симптома болне ДПН и \nаутономне неуропатије, с обзиром да поправљају квалитет живота пацијента. (Ц, II)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n49\n\nСкрининг и дијагностиковање ДПН\n\nСкрининг код пацијената са дијабетесом би требало спроводити једном годишње: испити-\nвањем осећаја бола (pin prick, енг.), вибраторног сензибилитета (коришћењем звучне виљушке \nод 128-Hz), испитивањем осећаја притиска плантарне стране предњег дела стопала (коришћењем \n10 g монофиламената) и испитивањем ахиловог рефлекса. Процењено је да комбиновање тестова \nима сензитивност од 87% за детектовање дијабетесне полинеуропатије. \n\nНеосетљивост на 10 g монофиламенте и смањена вибраторна перцепција предвиђа појаву \nулкуса стопала. \n\nКод пацијената са тешком неуропатијом треба утврдити постојање и других узрока неуро-\nпатије: употреба неуротоксичних лекова, тровање тешким металима, алкохолизам, дефицит Б12 \nвитамина (узимање метформина током дужег периода), бубрежна болест, хронична демијелиза-\nциона неуропатија, наслеђене неуропатије и васкулитиси.\n\nТерапија ДПН\n\n1. Први циљ је постизање оптималне гликемијске контроле без осцилација гликемија. (А,II)\n2. Код болне ДПН фармаколошка терапија обухвата: коришћење антидепресива, укљу-\n\nчујући трицикличне, дулоксетин и венлафаксин би требало размотрити у терапији \nпацијената са болном ДПН (Б, I), антиконвулзиви, укључујући прегабалин и габа-\nпентин (Б, I), а примену опијатних аналгетика у комбинацији  са габапентином би \nтребало размотрити у терапији пацијената са болном ДПН која се не може контроли-\nсати монотерапијом. (Б, II) \n\n4.4.2. Аутономна неуропатија\n\nГлавне клиничке манифестације дијабетесне аутономне неуропатије су: тахикардија у миру, \nинтолеранција физичке активности, ортостатска хипотензија, опстипација, гастропареза, ерек-\nтилна дисфункција, судомоторна дисфункција, поремећена неуроваскуларна функција, и потен-\nцијална аутономна инсуфицијенција у одговору на хипогликемију. \n\nКардиоваскуларна аутономна неуропатија (КАН), најзначајнији је клинички облик дијабетесне ау-\nтономне неуропатије и фактор ризика за КВБ. На постојање КАН могу указивати: тахикардија у миру \n(преко 100 откуцаја/мин) или ортостатска хипотензија (пад систолног притиска 20 mmHg при устајању \nбез адекватног одговора срчане фреквенце). Међутим, још увек није јасна корист скрининга на КАН.\n\nГастроинтестинална неуропатија подразумева постојање: езофагеалне ентеропатије, гас-\nтропарезе, опстипације, дијареје, фекалне инконтиненције. На постојање гастропарезе треба \nпосумњати код пацијената са неадекватном гликорегулацијом и симптомима од стране горњих \nпартија гастроинтестиналног тракта без другог јасног узрока. Евалуација гастричног пражњења \nкоришћењем сцинтиграфије се препоручује уколико симптоми упућују на постојање гастропаре-\nзе, али тест углавном слабо корелира са симптомима. \n\nПрепоруке:\n\n1. Код мушкараца дијабетесна аутономна неуропатија може узроковати еректилну дис-\nфункцију (ЕД) и/или ретроградну ејакулацију. Сви мушкарци са дијабетесом би тре-\nбало да буду редовно подрвгнути скринингу за ЕД. (Б, II)\n\n2. Евалуацију функције мокраћне бешике би требало радити код особа са рекурентним \nинфекцијама уринарног тракта, пијелонефритисом, инконтиненцијом или палпа-\nбилном мокраћном бешиком. (Б, II)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n50\n\nТерапија аутономне неуропатије\n\nСимптоми гастропарезе се могу поправити изменама дијететског режима и применом проки-\nнетика као што су метоклопрамид или еритромицин. Терапија ЕД обухвата примену инхибитора \nфосфодиестеразе тип 5 (PDEI5), примену простагландина интракорпореално или интрауретерал-\nно, примену вакуум апарата или пенилних протеза.\n\nПрепоруке:\n\n1. Уколико нема контраиндикација PDE5 инхибитор би требало користити као прву \nлинију терапије мушкараца са дијабетесном ЕД. (А, II)\n\n2. Код мушкараца са дијабетесном ЕД који не реагују на PDE5 терапију требало  би \nиспитати постојање хипогонадизма.  (Ц, I)\n\n3. Мушкарце са дијабетесом и ЕД који желе потомство требало би упутити стручњаци-\nма који се баве проблемом ејакулаторне дисфункције. (Ц, II)\n\n4.5. Друга хронична обољења повезана са дијабетесом\n\n4.5.1. Инфекције\n\nДијабетес може повећавати општу склоност ка инфекцијама, јер хипергликемија умањује ак-\nтивност фагоцитних ћелија и имунолошки одговор организма. С друге стране, инфекције могу \nузорковати хипергликемију и провоцирати настанак дијабетесне кетоацидозе.           \n\nБолесницима леченим инсулином често треба повећати дозу док траје инфекција, а неке од \nболесника на оралним хипогликемицима треба транзиторно превести на инсулинску терапију.\n \n\n4.5.1.1. Уринарне инфекције  \n\nЦиститис \nЦиститис може бити асимптоматски или симптоматски, а постоји склоност ка рецидивима. \n\nАсцендентна инфекција са пијелонефритисом у овој популацији је озбиљнија него у недијабетес-\nној популацији јер може довести до озбиљних компликација. Дијагноза се поставља на основу \nкарактеристичних дизуричних симптома, а у мокраћи се налази позитиван цитолошки и бактери-\nолошки налаз.\n\nПрепоруке:\n\n1. Лечење започети одмах по дијагностиковању, без обзира да ли су симптоми присутни \nили не (асимптоматска бактериурија), да би се спречило погоршање гликорегулације \nи асцендирање инфекције. (А, II)\n\nНекомпликован циститис може да се лечи оралном применом антибиотика уз понављане \nпрегледе уринокултуре и антибиограма. Лечење је дуже него у недијабетесних особа и треба га \nспроводити све док се не добије потврда да је инфекција ерадицирана. Рецидивишуће инфекције \nпобуђују сумњу на постојање уролитијазе, анатомске аномалије или дистендирану „неуропатску“ \nбешику. У овим случајевима треба начинити ултрасонографски преглед бубрега и мокраћне бе-\nшике (пре и после мокрења уз мерење резидуалног урина).  \n\n                                                                                                  \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n51\n\nПијелонефритис \nКлинички се обично испољава класичном сликом (боловима у бубрежним ложама, дизурич-\n\n3ним сметњама, повишеном температуром), а често може бити присутна и погоршана гликорегу-\nлација. Уз то су присутни знаци запаљења: патолошки уринарни налаз, убрзана SE, неутрофилија. \nНајчешћи узрочник запаљења је Escherichia coli и друге грам-негативне бактерије. Сигнификант-\nна бактериурија постоји када је број клица изнад 100.000/ml. Ретка, али врло озбиљна ситуација \nје кад настане инфекција анаеробним микроорганизмима, тј. емфизематозни пијелонефритис што \nје видљиво на нативном Rtg снимку, UZ и CT снимку.\n\n1. Пијелонефртис треба лечити парентералном применом антибиотика према антибио-\nграму из уринокултуре или хемокултуре. За почетак, до добијања бактериолошког на-\nлаза, терапија се може започети трећом генерацијом цефалоспорина, или ципрофлок-\nсацином парентерално, десетак дана, потом перорално у истом трајању, а затим даље \nнаставити према налазима уринокултуре и антибиограма до ерадикације инфекције. \nЕмфизематозни пијелонефритис може захтевати примену нефректомије. (А, II)\n\nПапиларна некроза \nРетка, али опасна компликација пијелонефритиса, која доводи до разарања реналне папиле \n\nи могуће акутне бубрежне инсуфицијенције. Дијагноза се поставља UZ или CT прегледом. Кон-\nвенционалну i.v. урографију не примењивати јер i.v. дато контрастно средство може погорша-\nти бубрежну функцију. Терапија је енергична, парентерална антибиотска уз праћење бубрежне \nфункције.\n\nПеринефритички апсцес \nТешка компликација пијелонефритиса, која се чешће јавља у дијабетесној него у другој полу-\n\nпацији. Дијагноза се поставља помоћу UZ и CT прегледа. Промптна, парентерална и енергична \nантибиотска терапија, а по потреби и хируршка дренажа, обично доводе до излечења.\n \n\n4.5.1.2. Гљивичне мукокутане инфекције\n\nПосебно је честа појава кандидијазе перинеума и вулвовагинитис, нарочито у фази лоше гли-\nкорегулације. Дијагноза се поставља на основу каркатеристичних симптома (свраб и вагинална \nсекреција) уз преглед вагиналног секрета и налаз кандидијазе.\n\n2. Лечење подразумева примену локалних фунгицидних средстава (нистатин, мико-\nназол) чијe ефекат ће бити бољи ако се постигне добра гликорегулација. У случају \nнеуспеха може се дати перорална терапија (флуконазол, итраконазол, кетоконазол). \n(А, II)\n\nОрофарингеална, езофагеална и интестинална кандидијаза као и Tinea pedis лече се локалним, \nа по потреби и системским фунгицидним средствима. \n \n\n4.5.1.3. Инфекције респираторног тракта\n\nБактеријска пнеумонија\nЧешће се јавља у дијабетичара и може довести до кетоацидозе. Уз уобичајене микроорганизме \n\n(Streptococcus pneumoniae и Haemophilus influenzae) као узрочници могу бити и Staphylococcus \naureus и Klebsiella species, па и Escherichia coli. Постоји могућност апсцедирања. У почетку, до \nизоловања и потврде узрочника, дају се парентерално велике дозе антибиотика широког спектра, \nа потом према бактериолошком налазу, довољно дуго до ерадикације процеса.\n \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n52\n\nТуберкулоза\nЧешћа је у дијабетесној него у недијабетесној популацији са тенденцијом ка кавитацији. Дија-\n\nгноза се поставља на уобичајен начин.\n\n3. Лечење подразумева примену рифампицина, изонијазида, пиразинамида и етамбу-\nтола, од којих терапија рифампицином и изонијазидом траје најмање 4 месеца. Све \nвреме пратити ефекат и подношљивост трапије (уобичајени споредни ефекти и мо-\nгућност резистенције и реактивације процеса). Рифампицин може умањити хипогли-\nкемизујуће дејство деривата сулфонилуреје. (Б, II)\n\n4.5.1.4. Инфекције гастроинтестиналног тракта   \n\nЕмфизематозни холециститис\nРетка, али веома озбиљна инфекција мешаном бактеријском флором (аеробима и анаеробима) \n\nуз могућност настанка гасне гангрене и перфорације жучне кесице, карактеристична је за дија-\nбетичаре. Рана дијагноза (UZ, nativan Rtg снимак), рана и енергична антибиотска и хируршка \nтерапија спасавају пацијенту живот.   \n\nПрепоруке везане за инфекције меких ткива и кости, хепатитис, кожна обољења и коштано-\nмишићна обољења приказане су у широј верзији Водича на интернет страници. \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n53\n\n5. DIABETES MELLITUS КОД ДЕЦЕ И ОМЛАДИНЕ\n\n5.1. Епидемиолошки подаци\n\nТип 1 дијабетеса\n\nТип 1 дијабетеса (Т1Д) је једно од најчешћих хроничних обољења код деце и младих особа (адо-\nлесцената). Годишња инциденција Т1Д код деце узраста 0–14 година у различитим земљама Европе \nкреће се у широком распону од 3,2/100.000 у Македонији до 64,2/100.000 у Финској, а у Србији \nизноси 14,8/100.000. Годишње у Србији у тој узрасној групи од Т1Д оболи 130−160 деце и младих. \nУ многим крајевима света годишњи пораст учесталости ове болести у детињству износи 3–5%. И у \nнашој земљи током протекле две-три деценије запажа се пораст учесталости дијабетеса и посебно \nје изражен у групи мале и предшколске деце. Болест је подједнако заступљена код деце оба пола. \nРетка је код деце млађе од 12 месеци. Њена учесталост расте упоредо с узрастом тако да се највиша \nинциденција региструје у доба пубертета, односно од 10. до 14. године живота.\n\nПоред Т1Д, од кога болује више од 90% особа са шећерном болешћу млађих од 25 година, све \nчешће се препознају и други типови болести, укључујући наследне моногенске облике, дијабетес \nмелитус у оквиру цистичне фиброзе, тип 2 дијабетеса, као и други синдроми инсулинске резис-\nтенције.\n\n Моногенски поремећаји функције b-ћелија (раније „адултни тип  \nдијабетес мелитуса код младих особа“)\n\nАдултни тип дијабетес мелитуса (MODY, Масон синдром) налази се код око 2% од укупног \nброја деце и омладине са шећерном болешћу. То је генетски и клинички хетерогена група поре-\nмећаја проузрокована примарним поремећајима функције b-ћелија панкреаса који се карактери-\nшу обично благо израженом хипергликемијом без склоности ка развоју кетоацидозе, аутозомно-\nдоминантним начином наслеђивања (болест се открива у породици у две или више узастопних \nгенерација) и испољавањем у детињству, адолесценцији или код младих одраслих у добу испод 25 \nгодина. У случају сумње на моногенски дијабетес пожељно је да се дијагноза потврди генетским \nиспитивањем. Већина младих с овим обликом дијабетеса у почетку може да се лечи дијетом без \nшећера или оралним антидијабетесним лековима.\n\nDiabetes mellitus код болесника са цистичном фиброзом\n\n1. Код болесника са цистичном фиброзом после навршених 10 година живота једанпут \nгодишње је потребно да се провери ниво шећера у крви, гликозурија (као и HbA1c). (Б, I)\n\nОко 10–30% болесника са цистичном фиброзом развија дијабетес у периоду од 15. до 25. годи-\nне живота. Поред инсулина, код ових болесника се препоручује релативно висок енергетски унос \nукључујући довољан унос масти и комплексних угљених хидрата.\n\n5.2.  Дијагноза и почетак лечења типа 1 diabetes mellitus \n\n2. Губитак у тежини, изражена жеђ или учестало мокрење код детета или младе особе \nзахтева неодложно мерење концентрације гликозе у крви и урину. (Б, I)\n\nКод већине деце и младих особа, Т1ДМ се испољава акутном појавом класичних симптома \nболести у виду жеђи, полидипсије, полиурије и губитка у тежини. Код мањег броја деце болест \nима спорији почетак са симптомима који трају неколико месеци.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n54\n\nЗа потврду дијагнозе довољни су налази:\n•\t хипергликемије (концентрација глукозе у крви ≥11,1 mmol/l; односно 200 mg/dl) у нај-\n\nмање два одвојена мерења без обзира на то када је унет претходни оброк,\n•\t хипергликемије после гладовања (најмање 8 часова после последњег калоријског оброка \n\n≥7.0 mmol/l (≥126 mg/dl)\n•\t изражене гликозурије (>55 mmol/L; односно 1,0 g),\n•\t кетонурије\n•\t HbA1c >6,5%.\n\nУ случају да дијагноза дијабетеса није јасна од помоћи могу бити: понављано мерење концен-\nтрације глукозе у крви, ниво HbA1c и OGTT (даје се 1,75 g глукозе/kg телесне масе до највише 75 \ng). Дијагностички критеријуми за децу су исти као и за одрасле (Поглавље 1).\n\nСваки новооткривени болесник са дијабетесом узраста 0−19 година треба да се хоспитализује \nу педијатријској установи ради:\n\n•\t потврде дијагнозе,\n•\t неодложног почетка терапије у циљу спречавања погоршања здравственог стања и пости-\n\nзања клиничке и лабораторијске стабилизације, као и\n•\t едукације болесника и родитеља о принципима терапије инсулин-зависног дијабетеса.\n\n3. Лечење типа 1 дијабетеса код деце и младих особа подразумева обавезну примену \nинсулина. У циљу превенције даље метаболичке декомпензације и дијабетесне ке-\nтоацидозе терапија треба да се започне одмах после постављања дијагнозе болести \n(унутар 24 часа у случају да болесник има кетонурију). (Ц, I)\n\nКод болесника са болешћу откривеном у компензованом стању (без клиничких и лаборато-\nријских знакова кетоацидозе) обично се почиње са комбинацијом инсулина са краткотрајним и \nсредње-дугим деловањем у односу 1:2-3 у укупној дневној дози од 0,5 – 0,7 i.j./kg телесне масе \nсупкутано.\n\n5.3. Трајно лечење и праћење болесника\n\nЦиљеви терапије\n\nДугорочни циљеви лечења дијабетеса у детињству и адолесценцији обухватају:\n•\t трајно одсуство симптома дијабетеса као што су полидипсија, полиурија и полифагија,\n•\t превенцију дијабетесне кетоацидозе и хипогликемије,\n•\t нормалан раст и полно сазревање уз спречавање гојазности,\n•\t нормалан емоционални развој, добар квалитет живота, али усклађен с ограничењима која \n\nусловљава природа и начин лечења болести,\n•\t превенцију или откривање хроничних компликација у раном стадијуму развоја,\n•\t рано откривање удружених болести као што су болести тироидне жлезде, целијакија и \n\nпоремећаји исхране психогеног порекла.\n\n4. Сложеност терапије дијабетеса код деце и младих захтева да у лечењу дијабетеса \nучествује тим стручњака који сачињавају педијатријски ендокринолог (или пе-\nдијатар едукован у области дијабетеса), медицинска сестра-едукатор и дијететичар/\nнутрициониста. (Ц, I)\n\nЦентрални чланови тима који спроводи лечење су сам болесник, његови родитељи и други \nчланови породице. Поред наведених, остали чланови тима, односно консултанти су: социјални \nрадник, психолог, офталмолог, нефролог и за девојке у адолесценцији гинеколог-акушер.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n55\n\nЕдукација\n\n5. Едукација болесника и родитеља је саставни и битан део укупног терапијског поступка \nи представља стручну и педагошку обавезу педијатара-ендокринолога и медицинских \nсестара у одсеку или одељењу за децу оболелу од дијабетеса. (Ц, I)\n\nОстваривање изложених циљева терапије тесно је повезано са квалитетом едукације болесни-\nка и његових родитеља. Прва фаза едукације почиње приликом првог боравка детета у болници, \nа наставља се после отпуста из болнице кроз редовне амбулантне прегледе, у удружењима деце и \nродитеља, летњим камповима и вршњачким групама. Сваки болесник с новооткривеним дијабе-\nтесом треба обавезно да добије писмено упутство о основним принципима лечења инсулин-зави-\nсног diabetes mellitus. Едукација се спроводи или појединачно са сваким дететом или у групном \nраду са родитељима и оболелом децом и подразумева следеће активности и поступке:\n\n•\t објашњавање природе болести, значења појединих клиничких симптома и знакова боле-\nсти, нарочито симптома хипергликемије и хипогликемије и њихово довођење у узрочну \nвезу са лабораторијским налазима у крви и у урину, као и предочавање ризика од акутних \nи хроничних компликација болести,\n\n•\t упућивање деце и родитеља у значај и начин самоконтроле болести, тј. самоконтролу гли-\nкемије, одређивање степена гликозурије и значење налаза кетонурије,\n\n•\t упућивање у принципе терапије инсулином, тј. начин примене инјекција, оспособљавање \nза самосталност у прилагођавању дневних доза инсулина клиничком стању и налазима у \nкрви и урину,\n\n•\t наглашавање неопходности и упућивање у начин вођења дневника самоконтроле с уписи-\nвањем измена у клиничком стању, налаза у крви и урину, као и датих доза инсулина,\n\n•\t образложење неопходности и значаја редовних амбулантних прегледа, сталне сарадње са \nнадлежним педијатром-ендокринологом у циљу спречавања или одлагања акутних и хро-\nничних компликација болести.\n\n6. Едукација у специјализованим центрима за децу и омладину са хроничним болести-\nма обавља се обавезно после откривања, а по потреби и касније у току болести. (Ц, I)\n\nНајбољи начин за спровођење континуиране едукације деце и родитеља о принципима \nлечења шећерне болести, према искуствима с Одељењем за едукацију, продужно лечење и ре-\nхабилитацију Специјалне болнице „Буковичка бања“ у Аранђеловцу дужим од једне деценије, \nјесте хоспитализација у специјализованом центру – одељењу за децу и омладину са хроничним \nобољењима.\n\nТерапија инсулином\n\nЛечење дијабетеса типа 1 код деце почиње се хуманим инсулинима пакованих у инсулинске \nкарпуле уз примену одговарајућих пен-бризгалица. У случају недовољно добре гликемијске кон-\nтроле код деце и адолесцената се у циљу побољшања прандијалне гликемијске контроле могу \nприменити инсулински аналози са брзим деловањем или у циљу побољшања препрандијалне \nгликемијске контроле аналози инсулина са продуженим деловањем.\n\n7. Неспособност или неспремност болесника да прихвати предложене терапијске мере \nувек резултује неуспехом у постизању постављених терапијских циљева. (Ц, II)\n\nИзбор режима инсулинске терапије условљава низ чинилаца: узраст, трајање дијабетеса, на-\nвике у исхрани, распоред школских (радних) обавеза, учесталост и распоред физичке активности. \nПоред наведеног, режим инсулинске терапије треба да се прилагоди физичкој и емоционалној \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n56\n\nзрелости болесника, интелектуалним способностима, спремности да прихвати терапијске препо-\nруке као и материјалним приликама породице.\n\nКонвенционална инсулинска терапија – Током фазе ремисије болести и код појединих бо-\nлесника млађег узраста, једна инјекција инсулина може бити довољна за одржавање стабилног \nнивоа шећера у крви током целог дана. Код већине деце и адолесцената неопходно је да се инсу-\nлин даје у најмање две инјекције током дана. Ипак, на том режиму терапије инсулином стабилна \nгликемијска контрола не може се постићи код свих болесника дечијег и адолесцентног узраста. \nДа би се потребе за инсулином задовољиле током целог дана, обично је неопходно да се у ју-\nтарњој, а често и у вечерњој инјекцији истовремено примени инсулин са кратким и инсулин са \nсредње-дугим деловањем. Одвојено дозирање две врсте инсулина има предности над припремље-\nним („фиксним“) мешавинама инсулина у пен-ињекторима („карпулама“) јер омогућава независ-\nно мењање доза појединих типова инсулина.\n\nИнтезивирана инсулинска терапија – Режими са четири или више инјекција инсулина током \nдана, који се најчешће примењују у виду тзв. базално-болусног режима, или помоћу супкутане \nпортабилне инсулинске пумпе омогућава већу слободу у погледу узимања оброка као и обављања \nдругих животних активности.\n\n8. Спровођење интензивиране инсулинске терапије захтева да се болесник придржава \nзадатих упутстава и зато њена примена даје задовољавајуће резултате само код поје-\nдиначних болесника млађих од 10 до 12 година. (Ц, II)\n\nВажно је да се истакне, да се побољшање гликемијске контроле са повећањем броја инјекција \nможе постићи само уз одговарајућу едукацију, усклађивање плана исхране и физичке активности, \nсвакодневно праћење гликемије пре и после оброка уз честе консултације са терапијским тимом. \nИнтензивирана инсулинска терапија код недовољно едукованих болесника и родитеља може по-\nвећати ризик за хипогликемије.\n\nСредства неопходна за спровођење оптималне инсулинске терапије\n•\t Инсулин�– хумани или препарати инсулинских аналога са иглама одговарајуће дужине.2\n•\t Средства за мерење гликозе у капиларној крви�(глукометри и одговарајуће траке), и\n•\t Траке за мерење гликозе и кетона у урину.\n\nИсхрана\n\nНормална, уравнотежена исхрана за децу са дијабетесом је прихваћена широм света. Такав \nприступ у исхрани деце са дијабетесом диктиран је, пре свега, високим потребама организма у \nградивним и енергетским материјама неопходним за раст и развој при чему се те потребе не раз-\nликују битно од потреба здраве деце упоредивог узраста и пола. Препоручује се слободан унос \nповрћа, свежег меса, млека и млечних производа од обраног млека, свежег воћа сиромашног у \nшећерима (јабуке и сл.), док се воће богато шећерима и мастима (грожђе, ораси и смокве и сл.) \nкао и конзервисано не препоручују. Ускраћује се унос намирница богатих рафинисаним угљеним \nхидратима (шећер, слаткиши, бели хлеб и сл.) и засићеним масним киселинама (свињско месо, \nмаст и сл.). У циљу смањивања постпрандијалног пораста шећера у крви, као и превенције хипо-\nгликемија између оброка и током ноћи, деца с дијабетесом треба да узимају три главна оброка и \nдва до три мања оброка – ужине.\n\n9. Исхрана деце с дијабетесом треба да садржи исте препоруке које се дају у исхрани \nздраве деце сличног узраста и пола при чему распоред уноса угљених хидрата током \nдана треба да буде усклађен са режимом инсулинске терапије. (Б, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n57\n\nФизичка активност\n\nПрепоручује се нормална физичка активност усклађена с узрастом детета, учешће у настави \nфизичког васпитања, као и бављење спортом, с изузетком спортова у којима нагла хипогликемија \nможе да угрози живот болесника (скокови,  роњење и сл.). У адолесценцији се саветује активан, \nали умерен физички рад у кући или у пољу.\n\nНадзор болесника и надзор метаболичке контроле\n\n10. Сва деца и адолесценти са дијабетесом треба да долазе на амбулантне прегледе нај-\nмање три – четири пута годишње или чешће када постоје одређени проблеми у ле-\nчењу болести. (Ц, I)\n\nПреглед код педијатријског ендокринолога неопходан је најмање једанпут годишње за сву \nдецу и адолесценте са дијабетесом у циљу процене:\n\n•\t раста, пубертетског развоја, степена едукованости и психосоцијалних промена,\n•\t технике давања и изгледа места инјекција,\n•\t успешности гликемијске контроле,\n•\t препорука у исхрани и њиховог спровођења, \n•\t као и раног откривања удружених болести и поремећаја (струма/тироидни поремећаји, \n\nцелијакија, промене на кожи),\n•\t касних компликација болести\n\nа.�Самоконтрола гликемије. \nЧесто мерење гликемије у кућним условима је најбољи метод за краткорочно праћење глике-\n\nмијске контроле. Истовремено, то је једини метод којим се може постићи оптимална гликемијска \nконтрола посебно код деце и омладине на режиму интезивиране инсулинске терапије.\n\n11. Честа самоконтрола гликозе у крви је једини метод који омогућује постизање опти-\nмалне метаболичке контроле, посебно код деце на режиму интезивиране инсулинске \nтерапије. (Б, I)\n\nб.�Гликоза у урину. \nПраћењем концентрације гликозе у урину могу се индиректно открити скокови концентрације \n\nгликозе у крви изнад нивоа бубрежног прага (код деце 9–10 mmol/l) у периоду од неколико часова. \nОвај метод обезбеђује додатни увид у стање гликемијске контроле и стога не треба да се одбаци \nкао непотребан, посебно код мале деце.\n\nц.�Кетони у урину. \nМерење кетона у урину је потребно у случају хипергликемије (>l5 mmol/l), рекурентних ин-\n\nфекција (са фебрилношћу или повраћањем) или претеће кетоацидозе (бол у трбуху или убрзано \nдисање). У циљу откривања недостатка инсулина током ноћи (феномен “зоре”) препоручује се \nредовно мерење кетона у првом јутарњем узорку урина.\n\nд.�Гликозилирани хемоглобин. \nРедовно праћење нивоа гликозилираног хемоглобина (HbA1c) добар је показатељ метаболич-\n\nке (гликемијске) контроле.\n\n12. Мерење концентрације HbA1c треба да се обавља најмање четири пута, а код мање \nдеце и шест пута годишње. (Б, II)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n58\n\n5.4.  Рано откривање и праћење развоја микроваскуларних компликација\n\nИ код деце и адолесцената са дијабетесом постоји ризик за настанак микроваскуларних ком-\nпликација посебно код болесника са дужим трајањем и почетком болести у ранијем узрасту, ло-\nшом гликемијском контролом, високим крвним притиском, абнормалним нивоима липида у крви, \nпородичном анамнезом о дијабетесним компликацијама и код оних који пуше. Одржавање добре \nгликемијске контроле значајно смањује дугорочни ризик за настанак микроваскуларних компли-\nкација дијабетеса.\n\n13. Главни циљ постизања и одржавања оптималне гликемијске контроле (нормалних \nили скоро нормалних концентрација гликозе у крви без појаве тежих хипогликемија) \nје превенција дугорочних компликација дијабетеса. (A, I)\n\nОткривање касних компликација дијабетеса у најранијем стадијуму њиховог развоја има за \nциљ да се уз побољшање метаболичке контроле спречи или успори њихово напредовање, односно \nпредузме специфично лечење (фотокоагулација у случају ретинопатије, ACE инхибитори у слу-\nчају нефропатије). Ране васкуларне промене су субклиничког карактера, али се могу открити осе-\nтљивим методима испитивања. У случају да микроваскуларне копликације настану у детињству, \nу пубертету може доћи до убрзања њихове еволуције.\n\n14. Скрининг на микроваскуларне компликације дијабетеса почиње се:\nа. код код деце са препубертетским почетком дијабетеса 5 година после почетка болести \n\nили после навршених 11 година или после почетка пубертета,\nб. код деце и адолесцената са почетком дијабетеса у пубертету 2 године после почетка \n\nболести, а затим код свих болесника једанпут годишње. (Ц, I)\n\nОбавезне процедуре за рано откривање микроангиопатских компликација обухватају:\n•\t преглед ретине кроз дилатиране зенице (пожељно уз фотографисање очног дна или флуо-\n\nресцеинску ангиографију),\n•\t мерење микроалбуминурије (µg/min у целоноћном узорку или mg/mg креатинина у ју-\n\nтарњем узорку урина),\n•\t мерење крвног притиска,\n•\t клинички неуролошки преглед.\n\n5.5.  Организација здравствене заштите деце  \nи омладине оболеле од шећерне болести\n\nНачин организације здравствене делатности у области здравствене заштите деце и омладине \nоболеле од дијабетеса на територији Србије условљен је како учесталошћу болести и захтевима \nу току лечења, тако и постојећом мрежом установа за здравствену заштиту деце и омладине. \nОсновну здравствену, као и неопходне услуге из специфичне здравствене заштите, пружају пе-\nдијатри у предшколским и школским диспанзерима. Садржај рада је приказан на табели 5.1.1 \n(табела се може видети у широј верзији Водича на интернет страници).\n\nОсновна јединица за пружање специфичне здравствене заштите деце и омладине са дијабете-\nсом је одсек за децу и омладину са дијабетесом који се формира у оквиру дечијег одељења здрав-\nственог центра или опште болнице. Кадровску структуру сачињавају специјалиста педијатар (или \nвише њих) с ужом специјализацијом (или магистеријумом) из ендокринологије и одговарајући \nброј здравствених радника са средњом стручном спремом обучених за рад са децом оболелом од \nдијабетеса.\n\nОдељење за децу и омладину оболелу од дијабетеса треба да обезбеди највишу стручну, \nметодолошку, наставну и научно-истраживачку делатност у области дијабетеса младих на те-\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n59\n\nриторији Србије. Ова одељења се формирају у оквиру дечијих клиника медицинских факултета \nу Републици Србији. Кадровску структуру треба да чине педијатри-ендокринолози, наставници \nMедицинског факултета, обучени средњи и виши медицински радници, нутрициониста (дијете-\nтичар), психолог и социјални радник. У испитивању и лечењу деце са дијабетесом учествују и \nдруги специјалисти (табела 5.1.1). Постоји функционална и стручна повезаност одељења за децу \nоболелу од дијабетеса и Клинике за ендокринологију, дијабетес и болести метаболизма Клинич-\nког центра Србије у погледу: а. коришћења опсежнијих лабораторијских могућности, б. оснивања \nзаједничких амбуланти за превођење оболелих од дијабетеса из педијатријске у интернистичку \nслужбу, ц. коришћење савремених терапијских достигнућа.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n60\n\n6.  ДИЈАБЕТЕС КОД ОСОБА СТАРИЈЕ ЖИВОТНЕ ДОБИ  \n   \n \n\nПроцес старења је праћен прогресивним растом гликемије и чешћом појавом дијабееса. По-\nсле 65. године живота дијабетес је присутан у око 20% популације тако да представља значајан \nздравствени и социјално-медицински проблем. Старењем популације очекује се да ће проблем \nдијабетеса бити све већи. У старијих особа са дијабетесом већа је учесталост функционалних ин-\nвалидности и коморбидитета (хипертензија, КВБ, ЦВБ, депресивна стања, оштећења когнитивне \nфункције, инконтиненција и др.) у поређењу са особама без дијабетеса исте животне доби што \nзначајно компликује терапијски приступ. \n\nПриликом постављања терапијских циљева узимају се у обзир животна доб, присутни ко-\nморбидитети који лимитираjу трајање живота, когнитивна и функционална оштећења и услови \nи могућности за спровођење терапије. Ови циљеви су свакако мање захтевни него што је то за \nмлађе особе, а узимају се у обзир и могући хипогликемијски инциденти који су у овој популацији \nопасни и не тако ретки. Такође се узимају у обзир стил живота, способност за физичку активност, \nболесникове жеље и навике и утицај терапије на квалитет живота. У сваком случају терапијски \nциљеви се постављају индивидуално.\n\nПостоји свега неколико дуготрајних студија у старијих особа које су показале корист интен-\nзивне контроле гликемије, крвног притиска и нивоа липида. Иако је контрола хипергликемије \nзначајна у старијих особа са дијабетесом, показало се да је већа редукција морбидитета и мор-\nталитета постигнута бољом контролом КВ фактора ризика него стриктном метаболичком кон-\nтролом дијабетеса. У две велике проспективне студије је показана корист од стриктне контроле \nартеријског притиска, али значајно мање доказа постоји за ефекат примене стриктне контроле \nлипида или употребу аспирина у овом животном добу. \n\nПрепоруке:\n\n15. Старије особе са дијабетесом које су функционално и когнитивно очуване и имају \nзначајан очекивани животни век треба лечити према постављеним циљевима као за \nмлађе одрасле особе. (Ц, I)\n\n16. У старијих особа са коморбидитетима, без функционалне и/или когнитивне очува-\nности, са краћим очекиваним трајањем живота не треба инсистирати на стриктној \nгликорегулацији (индивидуализовати циљеве), али у свих избегавати симптоматску \nхипергликемију која води повећаном ризику од акутних компликација. (Ц, I)\n\n17. У свих старијих особа третирати КВ факторе ризика уз разматрање користи за инди-\nвидуалног пацијента. Терапија хипертензије индикована је у свих старијих особа, а \nтерапију хиполипемицима и аспирином је неопходно прилагодити на основу процене \nочекиваног животног века (ако је подједнак временском оквиру у студијама примар-\nне и секундарне првенције). (Б, II)\n\n18. Препоручује се скрининг дијабетесних компликација у ових особа, а посебно обра-\nтити пажњу на компликације које могу бити узрок функционалног оштећења. (Ц, I)\n\n19. У старијих особа са дијабетесом препарате сулфонилуреје (СУ) употребљавати оп-\nрезно због повећаног ризика за хипогликемије са годинама старости. (Ц, II)\n\n20. Почетна доза СУ треба да буде половина дозе СУ за одрасле особе млађе животне \nдоби, а почетну дозу спорије титрирати. (Ц, II)\n\n21. Препоручује се употреба гликлазида, гликлазида MR (Б, II) и глимепирида (Б, IIа) у \nстаријих особа са дијабетесом због мањег ризика од хиполикемија.\n\n22. Предност се даје употреби фиксних мешавина инсулина коришћењем пен бризга-\nлица због смањења могућности грешке при апликацији инсулина у особа старије \nживотне доби. (Б, II)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n61\n\n7.  ДИЈАБЕТЕС И ТРУДНОЋА\n\n7.1. Гестацијски дијабетес\n\nСкрининг и дијагноза гестацијског дијабетеса\n\nADA је 2012. године ревидирала препоруке за постављање дијагнозе ГД. У том смислу сада \nсу усаглашени критеријуми ADA и IADPSG (International Association of Diabetes and Pregnancy \nStudy Groups), интернационалне групе са представницима из различитих удружења за дијабетес \nи акушерство. Сматра се да ће ови нови критеријуми значајно повећати преваленцију ГД, примар-\nно због тога што је довољна само једна гликемија из 2 h OGTT да буде већа од граничне да би се \nпоставила дијагноза ГД, а не две вредности, како је била претходна препорука.\n\nПрепоруке:\n1. Све жене без раније постављене дијагнозе дијабетеса је потребно тестирати између \n\n24. и 28. недеље гестације. (Б, IIа)\n2. Нови дијагностички критеријуми за дијагнозу ГД, заснивају се на вредностима гли-\n\nкемија наште, након 1 h и 2 h у току оралног теста толеранције на глукозу (OGTT) са \n75 g глукозе (Табела 7.1.1). (Б, IIa) \n\n3. Ретестирати жене са дијагнозом ГД, 6 -12 недеља након порођаја. (Ц, IIа)\n4. Код жена које су имале ГД постоји оправдани ризик за развој дијабетеса у току живо-\n\nта, и у том смислу их треба тестирати нa сваке 3 године. (Б, IIа) \n5. Уколико се женама са историјом ГД открије предијабетес, саветује се промена живот-\n\nног стила или метформин као превенција дијабетеса. (А, IIа)\n\nТабела 7.1.1. Скрининг и дијагноза ГД\n\n•\t Урадити 2 h ОGTT са 75 g глукозе, мерење гликемије се спроводи након 1h и 2h од унете глукозе у 24-28 \nнедељи трудноће код жена без раније постављене дијагнозе ГД.\n\n•\t Тестирање се обавља наште, након 8h гладовања\n•\t Критеријуми за постављање дијагнозе ГД (само 1 гликемија ≥ од наведених вредности):\n\no гликемија наште         ≥ 5,1 mmol/l\no гликемија након 1h     ≥ 10 mmol/l\no гликемија након 2h     ≥ 8,5 mmol/l\n\nТерапија и циљне вреднодсти гликемије у жена са ГД\n\nПрепоруке:\n\n1. Циљне вредности гликемије: (А, IIа)\n•\t наште         < 5,3 mmol/l, \n•\t 1-h постпрандијално  < 7,8 mmol/l, и/или \n•\t 2-h постпрандијално  < 6,7 mmol/l. \n\n2. Уколико наведене вредности нису остварене применом хигијенско-дијететског ре-\nжима и умерене физичке активности, у периоду од две недеље, препорука је да се у \nтерапију трудница са ГД уводи инсулин. (А, IIа)\n\n7.2. Трудноћа у условима претходно постојећег дијабетеса\n\nПрема актуелним подацима сматра се да 0,5–0,75% трудница има Т1Д. Истовремено је пока-\nзано да жене оболеле од Т1Д имају већи ризик за спонтани побачај, превремени порођај, пери-\nнаталну смртност, феталну макрозомију и конгениталне малформације. Са друге стране, Т2Д је \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n62\n\nзначајно учесталији у поређењу са Т1Д пре трудноће, а резултати новијих студија су истакли зна-\nчајно већи перинатални морталитет у трудница са Т2Д у поређењу са Т1Д као и да у том смислу \nзначајну улогу играју старија животна доб, гојазност, и припадност одређеним етничким мањи-\nнама. Показано је да у жена са Т1Д, анализом лоших исхода трудноће, доминирају конгениталне \nмалформације и преверемени порођаји, при чему су у Т2Д најчешће компликације у трудноћи \nодносе на мртворођеност и конгениталне малформације.  \n\n Препоруке: \n\n1. У периоду преконцепције, препоручени оптимални ниво за HbА1c: 6,1–7,0%. (А, IIа)\n2. Током трудноће, потребно је одређивати ниво HbА1c сваких 4–8 недеља, гликемију \n\nнаште свакодневно и/или постпрандијалне гликемије најмање 2–3 пута дневно. (Б, \nIIа)\n\n3. Циљне вредности параметара метаболичке контроле током трудноће у жена оболе-\nлих од Т1Д или Т2Д су: (А, IIа)\n•\t HbА1c: <6,0%  \n•\t гликемија наште, пре оброка, пред спавање и у току ноћи: 3,3–5,4 mmol/l\n•\t максимална постпрандијална гликемија: 5,4–7,1 mmol/l\n\nТерапија Т1Д и Т2Д у трудноћи \n \nПрепоруке:\n\n1. Терапија избора у Т1Д и трудноћи је конвенционална интензивирана инсулинска \nтерапија, краткоделујући инсулин хумани или аналог пред оброке и средњедугоде-\nлујући хумани инсулин пред спавање. (А, I)\n\n2. Терапија субкутаном инсулинском инфузијом уз помоћ спољне портабилне инсулин-\nске пумпе се саветује у компликованим случајевима када није било могуће постићи \nоптималну метаболичку контролу конвенционалном интензивираном терапијом \nпри чему се користи краткоделујући инсулински аналог. (Б, IIа)\n\n3. Инсулинска терапија је терапија избора и у трудница са Т2Д. (А, IIа)\n4. Терапија пероралним антихипергликемицима је индикована само у селектованих \n\nболесница које одбијају или не толеришу инсулинску терапију. Метформин се може \nкористити као додатак инсулинској терапији у преконцепцијском или гестацијском \nпериоду у првом триместру трудноће, у болесница са ГД и претходно дијагностико-\nваном Т2Д. Примена других пероралних антихипергликемика се за сада не препору-\nчује у трудноћи. (Б, IIб) \n\n \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n63\n\n8. ХИРУРШКА ИНТЕРВЕНЦИЈА И ДИЈАБЕТЕС\n\nУ пацијената са дијабетесом, спровођење хируршке интервенције у општој анестезији захтева \nспецифичан приступ.\n\nПре хируршке интервенције важно је сагледати не само стање гликорегулације, ацидобазно \nстање и ниво електролита, него и евалуирати параметре присуства хроничних компликација, на-\nрочито нефропатије, исхемијске болести срца, ретинопатије и аутономне неуропатије. У погледу \nнивоа гликемије, хируршку интервенцију треба обавезно одложити само у случају присуства из-\nразите хипергликемије и/или кетозе.\n\nУ току  хируршке интервенције примењује се по правилу интравенска инфузија брзоделујућег \nинсулина. Инсулинска инфузија се примењује у свих пацијената са типом 1 дијабетеса, без обзира \nна тип хируршке интервенције и у већине пацијената са типом 2 дијабетеса, од увођења у анесте-\nзију до поновног почетка исхране на уста после интервенције. Изузетак од примене инсулинске \nинфузије могу чинити само пацијенти са типом 2 дијабетеса који су у стању оптималне глико-\nрегулације, на немедикаментној терапији или на терапији оралним агенсима а планира се мања \nхируршка интервенција (трајање 2h–3h). У ових пацијената се саветује претходно превођење на \nкраткоделујуће агенсе и прекид терапије пре интервенције. У току хируршке интервенције, вред-\nности гликемије се прате према посебном алгоритму.\n\nПосле хируршке интервенције, након почетка исхране, саветује се превођење на вишекратне \nпојединачне дозе краткоделујућег инсулина у току дана пре успостављања сталне терапије.\n\nПрепоруке:\n\n1. У пацијената са дијабетесом, у периоду пре хируршке интервенције треба предузети \nмере према следећим препорукама (Б, I)\n\n  \nТабела 8.1. Припрема за хируршку интервенцију у пацијената са дијабетесом\n\nСтање гликорегулације:\n•\t Пожељне вредности: гликемија наште < 10 mmol/l, постпрандијално < 13 mmol/l\n\n                                           HbА1c < 9% \n•\t Одложити интервенцију: гликемија наште > 17 mmol/l \n\nСтање касних компликација:\n- Нефропатија\n- Исхемијска болест срца\n- Ретинопатија\n- Неуропатија (аутономна)\n\n2. У пацијената са дијабетесом, у току хируршке интервенције треба предузети мере \nпрема следећим препорукама (Б, I)\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n64\n\nТабела 8.2. Терапија у току  хируршке интервенције у пацијената са дијабетесом\nПриступ терапији у току хируршке интервенције\n\n•\t Контрола гликемија сваких 30 минута уз модификацију инсулина (брзоделујући инсулин у инфузионој \nпумпи) према алгоритму:\n\n       Гликемија (mmol/l)       Инсулин (i.j./h)\n      < 4,0     Стоп или 0,5\n   4,1 - 7,0    1\n   7,1 – 9,0                                                        2\n                9,1 - 11,0    3\n 11,1 - 14,0    4\n               14,1 – 17,0                                                      5\n               17,1 – 20,0                                                      6\n    > 20,0     консултација специјалисте\n\n•\t Надокнада течности и електорлита: 5-10% глукоза + 0.15% КCl брзином 125 ml/h уз 0,9% NaCl \nваријабилном брзином ради корекције хипонатермије или 0,9% NaCl + 5% глукоза + 0.15% КCl брзином \n83-125 ml/h\n\n•\t Циљне вредности гликемије у току интервенције: 6–10 mmol/l (прихватљиво 4–12 mmol/l)\n•\t У пацијената са типом 2 дијабетеса у стању задовољавајуће гликорегулације на немедикаментој \n\nтерапији или на терапији оралним агенсима у току мањих интервенција (2–3h), може се уместо увођења \nинсулинске инфузије само изоставити редовна терапија \n\n•\t Примена i.v. инфузије инсулина се наставља до почетка исхране per os.\n\n3. У пацијената са дијабетесом, после хируршке интервенције треба предузети мере \nпрема следећим препорукама (Б, I)\n\nТабела 8.3. Терапија после хируршке интервенције у пацијената са дијабетесом\nПриступ терапији после хируршке интервенције:\n\n•\t наставити инфузију инсулина и глукозе i.v. све до почетка оралног уноса хране\n•\t прекинути  i.v. инфузију инсулина непосредно пре првог оброка и започети прву дозу краткоделујућег \n\nинсулина s.c.\n•\t дати четири појединачне дневне дозе краткоделујућег инсулина или три појединачне дневне дозе  \n\nкраткоделујућег инсулина и једну дозу средњеделујућег инсулина s.c. у \n22 h до успостављања редовне терапије.\n\nНапомена:\nДневне потребе здраве одрасле особе су 50–100 mmol/l Na, 40–80 mmol/l K и 1,5–2,5 L H2O.\nДневне потребе пацијента са дијабетесом су 180 g глукозе/дан, а додатна количина K је неопходна \nу превенцији хипокалијемије када се истовремено дају глукоза и инсулин. \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n65\n\n9. ЕДУКАЦИЈА У ДИЈАБЕТЕСУ\n\n9.1. Поступци едукације              \n\nПрепоруке:\n\n1. Поступци базирани на теоријским моделима на основу знања, дали су боље резулта-\nте. (А, II)\n\n2. Едукациони програми који укључују коришћење компјутера и телефона могу се ко-\nристити у мултидисциплинарном приступу. (Б, II)\n\n3. Едукација пацијената са новооткривеним дијабетесом и његове породице започиње \nјош у болници од стране особља. (Б, II)\n\nРедослед поступака:   \n- Утврдити претходно пацијентово знање, понашање, навике и тежњу да се побољша здра-\n\nвље.\n- Омогућити примену едукационог програма кроз консултације (директне, телефонске)\n- Коришћење публикација, компјутерских програма едукације и др. извора \n- Активна политика дијабетолошке службе\n- Предвидети самозбрињавање оних са когнитивним и психичким поремећајима\n\nПроцена резултата едукације врши се анализирањем:\n- Познавања (болести, када је у питању посао, хобији, путовања)\n- Демонстрирања (давање инсулина, нега стопала)\n- Мотивације пацијената (мењање навика, самоконтрола)\n- Резултата који објективно приказују стање гликорегулације (гликемија, липиди, промене \n\nу тежини, HbAlc).\n\n9.2.  Самоконтрола\n\nСамоконтрола се саветује због:\n- Едукације везане за ефекте дијете и физичке активности на гликемију\n- Постизања адекватне контроле гликемије\n- Поремећаја у здравственом стању који узрокују промене гликемије \n- Подешавања инсулинске дозе (случајеви хипогликемије и хипергликемије)\n\nНеопходна је процена знања и самотестирања пацијента:\n- Резултатима HbAlc\n- Поређењем са резултатима добијеним на контролним прегледима\n- Провера преко вођења дневника\n\nЛокализација нивоа здравствене заштите:\n- На примарном нивоу спроводи се едукација о самоконтроли гликемије, гликозурије, ацето-\n\nнурије, микроалбуминурије (тест траке)\n- На секундарном нивоу спроводи се едукација (посебни терапијски поступци, петодневни \n\nтечај)\n- На терцијарном нивоу обавља се стручни надзор над установама примарне и секундарне \n\nздравствене заштите.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n66\n\n9.3. Квалитет живота и депресија\n\nДепресија \n\nПрепоруке:\n\n1. У спровођењу едукације мора се рачунати на присуство депресије код пацијената са \nдијабетесом за коју се препоручује терапија селективним инхибиторима серотонина. \n(А, II)\n\n2. У едукацији потребно је узети у обзир да стресни догађаји могу имати негативан ути-\nцај на метаболичку контролу. (Б, II)\n\nКвалитет живота\n\nПрепорука:\n\n1. Пацијенти морају бити обучени да избегну тешку хипогликемију с обзиром на то да \nона утиче на квалитет живота. (А, II)\n\n9.4.  Прекид пушења\n\nПрепоруке:\n\n1. Едукатори пре свега треба да саветују пацијенте са дијабетесом да прекину са пу-\nшењем (А, I)\n\n2. Терапија замене цигарета никотинским фластерима је најчешће коришћена у оних \nса више од 15 цигарета дневно. (Б, II)\n\n3. Код свих пацијената обезбедити континуитет праћења ефеката едукације у вези са \nпрекидом пушења. (Б, II)\n\n9.5.  Вежбање и физичка активност       \n                                                 \n\nПрепоруке: \n      \n\n1. Свим особама са дијабетесом треба саветовати умерену физичку активност (пр. ше-\nтње) као трајну навику. (А, II)\n\n2. Препорука је физичку активност прилагодити индивидуално. (А, II)\n\n9.6   Начин исхране\n\nПрепоруке:\n\n1. ADA не препоручује никакав план посебних процената нутритивних елемената већ \nдијететичар планира индивидуалан начин исхране. (Б, II)\n\n2. У свих гојазних особа треба обезбедити примену едукативног програма за корекцију \nгојазности немедикаментним и медикаментним третманом у циљу редукције ризика \nза дијабетес. (А, II)\n\nЛокализација нивоа здравствене заштите:\n- На примарном нивоу спроводи се индивидуална едукација\n-  На секундарном и терцијарном нивоу едукују се различити профили стручњака као \n\nшто су дијететичари\n- На терцијарном нивоу изрaђуjу се доктринарни ставови о примени дијете\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n67\n\n9.7. Алкохол\n\nСви дијабетичари морају бити свесни повећаног калоријског уноса у току конзумирања алко-\nхола и утицаја уношења алкохола на појаву хипогликемије.\n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n68\n\nЛИТЕРАТУРА КОРИШЋЕНА У ИЗРАДИ ВОДИЧА\n(комплетна литература дата је у широј верзији Водича на интернет страници)\n\n1. International Diabetes Federation. The IDF Diabetes Atlas. 5th Edition. Brussels: International \nDiabetes Federation; 2011.  Available:  http://www.idf.org/diabetesatlas\n\n2. Incidencija i mortalitet od dijabetesa u Srbiji 2011. Institut za javno zdravlje Srbije  “Dr Milan \nJovanović Batut”, 2012 Available: http://www.batut.org.rs/index.php?content=187\n\n3. European Health for All Database (HFA-DB), DatabasesWHO Regional Office for Europe - MDB, \nWHO, 2012      \n\n4. World Health Organization. Definition and Diagnosis of Diabetes Mellitus and Intermediate \nHyperglycemia: Report of a WHO/IDF Consultation. Geneva, World Health Org., 2006\n\n5. American Diabetes Association. Diagnosis and classification of diabetes mellitus. Diabetes Care \n2012; 35 (Suppl 1): S64–S71\n\n6. International Expert Committee. International Expert Committee report on the role of the A1C assay \nin the diagnosis of diabetes. Diabetes Care 2009;32:1327–1334\n\n7. Metzger BE, Gabbe SG, Persson B, et al.; International Association of Diabetes and Pregnancy \nStudy Groups Consensus Panel. International association of diabetes and pregnancy study groups \nrecommendations on the diagnosis and classification of   hyperglycemia in pregnancy. Diabetes Care \n2010;33:676–682\n\n8. Holman RR, Paul SK, BethelMA, Matthews DR, Neil HA. 10-year follow-up of intensive glucose \ncontrol in type 2 diabetes. N Engl J Med 2008;359:1577–1589\n\n9. Skyler JS, Bergenstal R, Bonow RO, et al.; American Diabetes Association; American College of \nCardiology Foundation; American Heart Association. Intensive glycemic control and the prevention \nof cardiovascular events: implications of the ACCORD, ADVANCE, and VA diabetes trials: a \nposition statement of the American Diabetes Association and a scientific statement of the American \nCollege of Cardiology Foundation and the American Heart Association. Diabetes Care 2009;32: \n187–192\n\n10. Nathan DM, Buse JB, Davidson MB, et al.; American Diabetes Association; European Association \nfor Study of Diabetes. Medical management of hyperglycemia in type 2 diabetes: a consensus \nalgorithm for the initiation and adjustment of therapy: a consensus statement of the American \nDiabetes Association and the European Association for the Study of Diabetes. Diabetes Care 2009; \n32:193–203\n\n11. Inzucchi SE, Bergenstal RM, Buse JB, Diamant M, Ferrannini E, Nauck M, Peters AL, Tsapas A, \nWender R, Matthews DR; American Diabetes Association (ADA); European Association for the \nStudy of Diabetes (EASD). Management of hyperglycemia in type 2 diabetes: a patient-centered \napproach: position statement of the ADA and the EASD. Diabetes Care. 2012;35(6):1364-79\n\n12. Ceriello A, Barakat M, Bahendeka S, Colagiuri S, Gerich J, Hanefeld M, Ji L, Lalic N, Leiter L, \nMonnier L, Owens D, Tajima N, Tuomilehto J. Guideline for Management of PostMeal Glucose in \nDiabetes, International Diabetes Federation, 2011\n\n13. National Institute for Health and Clinical Excellence: Continuous Subcutaneous Insulin Infusion for \nthe treatment of diabetes mellitus. (Review of technology appraisal guidance 57). NICE technology; \nappraisal guidance 151, London, 2008\n\n14. American Diabetes Association. Standards of Medical Care in Diabetes 2012. Position statement. \nDiabetes Care 2012; 35 (suppl 1): S11-S63\n\n15. Kitabchi A, Umpierrez G, Miles J, Fisher J. Hyperglycemic Crises in Adult Patients With Diabetes. \nADA Consensus statement. Diabetes Care 2009; 32 (7): 1335-1343.\n\n16. The Royal College of Ophthalmologists. Guidelines for diabetic retinopathy. London: The Royal \nCollege of Opthalmologists; 2005. \n\n17. National Kidney Foundation Clinical Practice Guidelines and Recommendations for diabetes and \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n69\n\nchronic kidney disease. Am J Kidney Dis 2007; 49, 2 (suppl 2): S1-S180. \n18. Rigalleau V, Lasseur C, Perlemoine C, et al. Estimation of Glomerular Filtration Rate in Diabetic \n\nSubjects. Cockcroft formula or Modification of Diet in Renal Disease study equation? Diabetes Care \n2005; 28:838–843.\n\n19. Rydén L, Standl E, Bartnik M, et al; Task Force on Diabetes and Cardiovascular Diseases of the \nEuropean Society of Cardiology (ESC); European Association for the Study of Diabetes (EASD). \nGuidelines on diabetes, pre-diabetes, and cardiovascular diseases: executive summary. Eur Heart J. \n2007 Jan;28(1):88-136.\n\n20. CushmanWC, Evans GW, Byington RP, et al.; ACCORD Study Group. Effects of intensive blood-\npressure control in type 2 diabetes mellitus. N Engl J Med 2010; 362:1575–1585\n\n21. Patel A, MacMahon S, Chalmers J, et al.; ADVANCE Collaborative Group. Effects of a fixed \ncombination of perindopril and indapamide on macrovascular and microvascular outcomes in \npatients with type 2 diabetes mellitus (the ADVANCE trial): a randomised controlled trial. Lancet \n2007;370:829–840\n\n22. Baigent C, Keech A, Kearney PM, et al.; Cholesterol Treatment Trialists’ (CTT) Collaborators. \nEfficacy and safety of cholesterol-lowering treatment: prospective meta-analysis of data from 90,056 \nparticipants in 14 randomised trials of statins. Lancet 2005;366:1267– 1278\n\n23. Grundy SM, Cleeman JI,Merz CN, et al.; National Heart, Lung, and Blood Institute; American \nCollege of Cardiology Foundation; American Heart Association. Implications of recent clinical trials \nfor the National Cholesterol Education Program Adult Treatment Panel III guidelines. Circulation \n2004;110:227–239\n\n24. Catapano A, Reiner Z, Backer G, et al. The Task Force for the management of dyslipidaemias of the \nEuropean Society of Cardiology (ESC) and the European Atherosclerosis Society (EAS). ESC/EAS \nGuidelines for the management of dyslipidaemias. Atherosclerosis  2011; 217:3–46\n\n25. Ginsberg HN, Elam MB, Lovato LC, et al.; ACCORD Study Group. Effects of combination lipid \ntherapy in type 2 diabetes mellitus. N Engl J Med 2010;362: 1563–1574\n\n26. PignoneM, AlbertsMJ, Colwell JA, et al.; American Diabetes Association; American Heart \nAssociation; American College of Cardiology Foundation. Aspirin for primary prevention of \ncardiovascular events in people with diabetes: a position statement of the American Diabetes \nAssociation, a scientific statement of the American Heart Association, and an expert consensus \ndocument of the American College of Cardiology Foundation. Diabetes Care 2010;33:1395–1402\n\n27. NICE clinical guideline 130. Hyperglycaemia in acute coronary syndromes, october 2011, available \nfrom: www.nice.org.uk/cg130\n\n28. Boulton AJ, Vinik AI, Arezzo JC, et al.; American Diabetes Association. Diabetic neuropathies: a \nstatement by the American Diabetes Association. Diabetes Care 2005;28:956–962\n\n29. Spallone V, Bellavere F, Scionti L, et al.; Diabetic Neuropathy Study Group of the Italian Society of \nDiabetology. Recommendations for the use of cardiovascular tests in diagnosing diabetic autonomic \nneuropathy. Nutr Metab Cardiovasc Dis 2011;21:69–78\n\n30. Green S. Type 1 diabetes: diagnosis and management of type 1 diabetes in children, young people \nand adults; 2004. www.nice.org.uk/pdf/CG015NICE.guideline.pdf.\n\n31. Donaghue KC, Chiarelli F, Trotta D, et al. Microvascular and macrovascular complications associated \nwith diabetes in children and adolescents. Pediatr Diabetes 2009; 10 (Suppl 12): 195-203.\n\n32. Dunger DB, Sperling MA, Acerini CL, et al. ESPE/ LWPES consensus statement on diabetic \nketoacidosis in children and adolescents. Arch Dis Child 2004; 89: 188-194.\n\n33. Clarke W, Jones T, Rewers A, et al. Assessment and management of hypoglycemia in children and \nadolescents with diabetes. Pediatr Diabetes 2009;10 Suppl 12:134-45.\n\n34. ISPAD Consensus Guidelines for the Management of Type 1 Diabetes Mellitus in Children and \nAdolescents. International Diabetes Federation, 2010.\n\n35. Brown AF, Mangione CM, Saliba D, Sarkisian CA, California Healthcare Foundation/American \n\n\n\nНАЦИОНАЛНИ ВОДИЧ ДОБРЕ КЛИНИЧКЕ ПРАКСЕ ЗА ДИЈАГНОСТИКОВАЊЕ И ЛЕЧЕЊЕ DIABETES MELLITUS-A\n\n70\n\nGeriatrics Society Panel on Improving Care for Elders with Diabetes. Guidelines for improving the \ncare of the older person with diabetes mellitus. J Am Geriatr Soc 2003;51: S265–S280.\n\n36. Lapolla A, DalfràMG, Ragazzi E, De Cata AP, Fedele D. New International Association of the \nDiabetes and Pregnancy Study Groups (IADPSG) recommendations for diagnosing gestational \ndiabetes compared with former criteria: a retrospective study on pregnancy outcome. Diabet Med \n2011;28:1074–1077\n\n37. Committee on Obstetric Practice. Committee opinion no. 504: screening and diagnosis of gestational \ndiabetes mellitus. Obstet Gynecol 2011;118:751–753\n\n38. Sato H, Carvalho G, Sato T, Lattermann R, Matsukawa T, Schricker T. The association of preoperative \nglycemic control, intraoperative insulin sensitivity, and outcomes after cardiac surgery. J Clin \nEndocrinol Metab 2010;95:4338-44.\n\n39. Dhatariya K et al. Management of adults with diabetes undergoing surgery and elective procedures: \nimproving standards, NHS, UK, April 2011\n\n40. Duke SA, Colagiuri S, Colagiuri R. Individual patient education for people with type 2 diabetes \nmellitus. Cochrane Database Syst Rev 2009 (1):CD005268\n\n\n\nАгенција за акредитацију\nздравствених установа Србије\nДр Суботића 5, 11000 Београд\nТел. 011 71 51 722, \nE-mail: office@azus.gov.rs\n\nФаx: 011 71 51 724\n\n\n\tzadnja.pdf\n\tPage 2\n\n\tDiabetes mellitus korica.pdf\n\tPage 1\n\n\n","access_permission:can_print":"true","pdf:docinfo:trapped":"False","xmpMM:DerivedFrom:InstanceID":"xmp.iid:E17AB45264F3E2119BD7CDB4747A3B14","producer":"Adobe PDF Library 10.0.1","access_permission:can_modify":"true","pdf:docinfo:producer":"Adobe PDF Library 10.0.1","pdf:docinfo:created":"2013-07-23T06:57:55Z"}